# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:24.072823
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷三百七十三
<pb:KR4h0141_WYG_373-1a>¶
　欽定四庫全書¶
御定佩文齋詠物詩選巻三百七十三¶
　　葉類¶
　　　五言古¶
　　　　落葉　　　　　　　　　　(隋/)孔紹安¶
　早秋驚落葉飄零似客心翻飛未肯下猶言惜故林¶
　　　　落葉　　　　　　　　　　(明/)王　問¶
　枕上聞朔風夜半聲䇿䇿曉来繁林空落葉巻庭石乘¶
<pb:KR4h0141_WYG_373-1b>¶
　運固其然芬菲豈自惜悟彼歸根言獨與至人說¶
　　　　落葉　　　　　　　　　　(明/)徐良彥¶
　落葉不上枝因風亦復起清風若無私何因有彼此一¶
　葉随飄揚一葉沾泥滓寄語風前葉莫墮東流水多謝¶
　三春風山中多蘭芷¶
　　　長短句¶
　　　　落葉行　　　　　　　　　(元/)吳師道¶
　山窗獨眠抱秋冷四壁無聲中夜醒天清急雨忽萬㸃¶
<pb:KR4h0141_WYG_373-2a>¶
月出枯虵紛衆影開門颯颯非故林滿空飛葉搏愁隂¶
石澗流紅細泉咽蘚痕掩碧孤蛩吟髙秋共誰聼蕭瑟¶
却憶江南逺遊客楚天揺落白日髙萬里扁舟蕩春色¶
江南客来歸山中葉亦稀相思繞遍寒樹下有恨願随¶
秋風吹山空夜寒風漸㣲慘慘霜露霑人衣征鴻獨叫¶
殘雲飛¶
　　五言律¶
　　　和杜錄事題紅葉　　　　　(唐/)白居易¶
<pb:KR4h0141_WYG_373-2b>¶
寒山十月旦霜葉一時新似燒非因火如花不待春連¶
行排綘帳亂落剪紅巾解駐籃輿看風前唯兩人¶
　　　聞落葉　　　　　　　　　(唐/)僧齊巳¶
楚樹霜晴後蕭蕭落晩風因思故園夜臨水㡬株空煮¶
茗燒乾翠行苔踏爛紅来年未離此還見碧叢叢¶
　　　隕葉　　　　　　　　　　(唐/)僧無可¶
遶巷夾谿紅蕭條逐北風别林遺宿鳥浮水載鳴蟲石¶
小埋初盡枝長落未終帶霜書麗什間讀白雲中¶
<pb:KR4h0141_WYG_373-3a>¶
　　　霣葉　　　　　　　　　　(元/)僧善住¶
霜後色初變風髙始亂零和雲流逺澗雜雨下空庭掃¶
處兼僧影燒時帶鶴翎翻思在春日繞屋政青青¶
　　　賦蜘蛛落葉　　　　　　　(明/)許　繼¶
秋氣咸木葉故林飄墜時不成棲蔓草還復綴蛛絲屢¶
舞凉風得髙懸落照宜多情似畱戀争奈已辭枝¶
　　　賦得窗中度落葉　　　　　(明/)莫是龍¶
綺疏臨野渡秋樹響前林颯颯含風入紛紛逗雨深拂¶
<pb:KR4h0141_WYG_373-3b>¶
来紅袖掩積處緑塵侵誰送哀蝉曲無端攪客心¶
　　　窗中度落葉　　　　　　　(明/)張文柱¶
裊裊回風下蕭蕭薄嵗隂一山方隠几片雨自前林重¶
以輕霜色凄其入曲心髙居尚揺落不敢更登臨¶
　　　見落葉　　　　　　　　　(明/)王　醇¶
朝来見落葉因悔向林行飛鳥不無意何人非有生枝¶
容昨夜月秋減一邨聲轉禁樵童入留兹長道情¶
　　　落葉　　　　　　　　　　(明/)僧宗泐¶
<pb:KR4h0141_WYG_373-4a>¶
一片復一片西風與北風但看階下滿不覺樹頭空綴¶
服猶堪用題詩自不工山童朝更掃閒委古牆東¶
　　五言排律¶
　　　一葉落　　　　　　　　　(唐/)薛　能¶
輕葉獨悠悠天髙片影流随風来此地何樹落先秋變¶
色黄應近辭林緑尚稠無雙浮水靣孤絶落闗頭乍減¶
誠難覺將凋勢未休客心空自比誰肯問新愁¶
　　七言律¶
<pb:KR4h0141_WYG_373-4b>¶
　　　紅葉　　　　　　　　　　(唐/)吴　融¶
露染霜乾片片輕斜陽照處轉烘明和烟飄落九秋色¶
随浪泛將千里情㡬夜月中藏鳥影誰家庭際伴蛩聲¶
一時衰颯無多恨看著春風綵剪成¶
　　　紅葉　　　　　　　　　　(明/)徐　渭¶
纔見芳華照眼新又看紅葉㸃衣頻只言春色能驕物¶
不道秋霜解媚人宫水正寒愁字字吴江初冷錦鱗鱗¶
更餘一種閒風景醉雜黄花野老巾¶
<pb:KR4h0141_WYG_373-5a>¶
　　七言排律¶
　　　楓林　　　　　　　　　　(明/)于若瀛¶
禁城玉樹漸秋深楓色凄凄滿上林萬片作霞延日麗¶
㡬株含霧苦霜吟斜連雙闕輝青瑣倒影平津暎碧潯¶
岐葉著飇聲瑟瑟殷紅過雨色沈沈雜黄間緑緣成錦¶
委砌飄簷埒作金向夕轉深嬌落照因風㪚響怖棲禽¶
城頭迥接青岑逺殿角寒生繡幄隂㡬度朝昬勞悵望¶
徘徊故苑倍蕭森¶
<pb:KR4h0141_WYG_373-5b>¶
　　五言絶句¶
　　　奉和元日賜羣臣柏葉　　　(唐/)李　乂¶
勁節凌霜勁芳心待嵗芳能令益人夀非止麝含香¶
　　　奉和元日賜羣臣柏葉　　　(唐/)趙彥昭¶
器乏雕梁器材非構厦材但將千嵗葉常奉萬年杯¶
　　　奉和元日賜羣臣柏葉　　　(唐/)武平一¶
緑葉迎春緑寒枝歴嵗寒願持柏葉壽長奉萬年歡¶
　　　落葉　　　　　　　　　　(唐/)王　建¶
<pb:KR4h0141_WYG_373-6a>¶
陳緑尚參差初紅巳重疊中庭初掃地繞樹三兩葉¶
　　　醉中對紅葉　　　　　　　(唐/)白居易¶
臨風杪秋樹對酒長年人醉貌如霜葉雖紅不是春¶
　　　江上楓　　　　　　　　　(唐/)成彥雄¶
江風自蓊鬰不競松筠力一葉落漁家斜陽帶秋色¶
　　　龍興道中　　　　　　　　(宋/)晁沖之¶
澗道垂黄花山城擁紅葉人争小舟渡馬就平沙渉¶
　　　閒題樹葉上　　　　　　　(元/)馬祖常¶
<pb:KR4h0141_WYG_373-6b>¶
秋意鳳城多凉飇奈夜何題詩滿霜葉不見洞庭波¶
　　　題黄子久小畵　　　　　　(明/)髙　啟¶
谿水雖多曲舟行不憚賒山山秋葉赤猶復似桃花¶
　　　蘭葉　　　　　　　　　　(明/)張　羽¶
泛露光偏亂含風影自斜俗人那解此看葉勝看花¶
　　七言絶句¶
　　　王起居獨逰青龍寺翫紅葉因寄¶
　　　　　　　　　　　　　　　(唐/)羊士諤¶
<pb:KR4h0141_WYG_373-7a>¶
十畝蒼苔遶畵廊㡬株紅樹過清霜髙情還似看花去¶
閒對南山歩夕陽¶
　　　山行　　　　　　　　　　(唐/)杜　牧¶
逺上寒山石徑斜白雲生處有人家停車坐愛楓林晩¶
霜葉紅扵二月花¶
　　　秋行　　　　　　　　　　(宋/)徐　璣¶
紅葉枯梨一兩株翛然秋思滿山居詩懐自嘆多塵土¶
不似秋来木葉疎¶
<pb:KR4h0141_WYG_373-7b>¶
　　　落葉　　　　　　　　　　(宋/)宋伯仁¶
卷地西風促雨来掃除黃葉滿蒼苔垂楊已有青青眼¶
只礙梅花未敢開¶
　　　秋　　　　　　　　　　　(宋/)裘萬頃¶
數聲牧笛日將晚一曲樵歌山更幽解帶盤桓小谿上¶
坐看紅葉泛清流¶
　　　楓葉　　　　　　　　　　(宋/)朱淑真¶
江空木落雁聲悲霜入丹楓百草萎蝴蝶不知身是夢¶
<pb:KR4h0141_WYG_373-8a>¶
又随春色上寒枝¶
　　　邨居　　　　　　　　　　(金/)馬定國¶
柿葉經霜菊在谿天寒落日見雞棲西家有客篘新酒¶
紅葉蕭蕭葢芋畦¶
　　　江天秋晚圖　　　　　　　(金/)王　繪¶
萬頃波間踏浪兒瀟湘秋晚趂歸時四山紅葉風聲健¶
散入儂家欵乃詞¶
　　　雜詩　　　　　　　　　　(金/)劉　豫¶
<pb:KR4h0141_WYG_373-8b>¶
古渡停驂日向沈凄涼歸思梗清吟碧山㡬㸃塞天濶¶
紅葉一林秋意深¶
　　　山園梨葉有青紅相半者戲作一詩¶
　　　　　　　　　　　　　　　(金/)元徳明¶
霜輕霜重偶然中一葉雖殊萬葉同不信世間閒草木¶
解随兒女作青紅¶
　　　題髙氏所藏畵圗　　　　　(元/)陳　旅¶
誰家林麓近谿灣髙樹扶疎出石間落葉盡随谿雨去¶
<pb:KR4h0141_WYG_373-9a>¶
只留秋色滿空山¶
　　　無題　　　　　　　　　　(元/)朱徳潤¶
索索西風白露零隔林砧杵助秋聲欲尋隐者門前路¶
落葉漫山礙屐行¶
　　　泊閶門　　　　　　　　　(元/)顧　瑛¶
楓葉蘆花暗畵船銀筝斷絶十三絃西風只在寒山寺¶
長送鐘聲攪客眠¶
　　　山居吟　　　　　　　　　(元/)僧清珙¶
<pb:KR4h0141_WYG_373-9b>¶
深秋時節雨霏霏蘚葉層層印虎蹄一夜西風吹不住¶
曉来黃葉與階齊¶
　　　題紅葉仕女　　　　　　　(明/)談　震¶
初試宫妝歩玉除詩成把筆更躊躇舊愁新恨知多少¶
盡向霜紅葉上書¶
　　　柏坊驛題壁　　　　　　　(明/)姚汝循¶
風雨蕭蕭滯客程荒亭獨宿峭寒生今宵羈思知多少¶
聽盡千山墮葉聲¶
<pb:KR4h0141_WYG_373-10a>¶
　　　　賦得千山紅樹送人　　　　(明/)栁應芳¶
　蕭蕭淺綘霜初醉摵摵深紅雨後然染得千林秋一色¶
　還家只當是春天¶
　　　　題扇送客懐長蘅湖上　　　(明/)程嘉燧¶
　送客西樓落木風鬢絲吹斷酒巾空危廊斜日雲居寺¶
　霜葉仍欺二月紅¶
　　　　玉岑閒行口占　　　　　　(明/)李流芳¶
　玉岑山脚水縈洄寒日暉暉下稻堆穿過松岡尋法相¶
<pb:KR4h0141_WYG_373-10b>¶
　滿空黃葉打頭来¶
　　　　石門　　　　　　　　　　(明/)寥孔説¶
　石門酒薄客愁寛誰念霜谿暁被寒偶見隣舟説紅葉¶
　五更疎雨夢長干¶
　¶
　¶
　¶
御定佩文齋詠物詩選巻三百七十三¶
