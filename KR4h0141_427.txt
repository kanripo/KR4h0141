# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:25.773036
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷四百二十七
<pb:KR4h0141_WYG_427-1a>¶
　欽定四庫全書¶
御定佩文齋詠物詩選卷四百二十七¶
　　鷹類(附隼/)　(海青/)¶
　　　五言古¶
　　　　楊監又出畫鷹十二扇　　　(唐/)杜　甫¶
　近時馮紹正能畫鷙鳥様明公出此圖毋乃傳其狀殊¶
　姿各獨立清絶心有向疾禁千里馬氣敵萬人將憶昔¶
　驪山宫冬移含元仗天寒大羽獵此物神俱王當時無¶
<pb:KR4h0141_WYG_427-1b>¶
　凡材百中皆用壯粉黒形似間識者一惆悵干戈少暇¶
　日真骨老崖嶂為君除狡兎㑹是翻鞲上¶
　　　　養鷹詞　　　　　　　　　(唐/)劉禹錫¶
　養鷹非翫形所資擊鮮力少年昧其理日月哺不息探¶
　雛網黄口旦暮有餘食寜知下鞲時翅重飛不得毰毸¶
　上林表使兎自南北飲啄既已盈安能勞羽翼¶
　　　七言古(附長短句/)¶
　　　　觀放白鷹　　　　　　　　(唐/)李　白¶
<pb:KR4h0141_WYG_427-2a>¶
寒冬十二月蒼鷹八九毛寄言燕雀莫相啅自有雲霄¶
萬里髙¶
　　　姜楚公畫角鷹歌　　　　　(唐/)杜　甫¶
楚公畫鷹鷹戴角殺氣森森到幽朔觀者貪愁掣臂飛¶
畫師不是無心學此鷹寫真在左綿却嗟真骨遂虚傳¶
梁間燕雀休驚怕亦未摶空上九天¶
　　　籠鷹詞　　　　　　　　　(唐/)栁宗元¶
凄風淅瀝飛嚴霜蒼鷹上擊翻曙光雲披霧裂虹霓㫁¶
<pb:KR4h0141_WYG_427-2b>¶
霹靂掣電捎平岡砉然勁翮剪荆棘下攫狐兎騰蒼茫¶
爪毛吻血百鳥逝獨立四顧時激昻炎風溽暑忽然至¶
羽翼脱落自摧藏草中狸䑕足為患一夕十顧驚且傷¶
但願清商復為假㧞去萬累雲間翔¶
　　　觀劉永年畫角鷹　　　　　(宋/)黄庭堅¶
劉侯才勇世無敵愛畫工夫亦成癖弄筆掃成蒼角鷹¶
殺氣稜稜動秋色爪拳金鈎觜屈鐵萬里風雲藏勁翮¶
兀立槎枒不畏人眼看青冥有餘力霜飛晴空塞草白¶
<pb:KR4h0141_WYG_427-3a>¶
雲垂四野隂山黒此時軒然盍飛去何乃巑岏立西壁¶
秪應真骨下人世不謂雄姿畱粉墨造次更無髙鳥喧¶
等間亦恐狐貍嚇旁觀未必窮神妙乃是天機貫胸臆¶
瞻相突兀摩空材想見其人英武格傳聞揮毫頗容易¶
持以與人無甚惜物逢真賞世所珍此畫他年恐難得¶
　　　野鷹来　　　　　　　　　(金/)蔡　珪¶
南山有竒鷹寘穴千仞山網羅雖欲施藤石不可攀鷹¶
朝飛聳肩下視平蕪低健狐躍兎藏何遲鷹暮来腹肉¶
<pb:KR4h0141_WYG_427-3b>¶
一飽精神開招呼不上劉表臺錦衣年少漫畱意俯仰¶
不能随爾軰¶
　　　題劉履初所藏莫慶善畫鷹　(元/)郭　鈺¶
目光懸秋䨇翮齊欲飛不飛愁雲低足無絛鏇腹無食¶
空林尚恐難安棲筆力精到天機㣲莫生所畫詩我題¶
君不見天下太平角端語狐兎草間何足數¶
　　　題畫鷹送羅緝熙南歸　　　(明/)李東陽¶
大鷹猙獰爪決石側目髙堂睨秋碧小鷹倔伏俯且窺¶
<pb:KR4h0141_WYG_427-4a>¶
威而不揚豈其雌雌雄起伏各異態意氣相看出塵壒¶
獨立羞将衆羽羣髙飛怕有浮雲礙山寒木落天始風¶
日色慘淡川原空人間狐兔自有地慎勿反擊傷鵷鴻¶
畫圖彷彿是誰作宛似懸韝臂間落髙堂匹練長風生¶
萬里炎荒盡幽朔我生竒氣空嶙峋揮毫對此不無神¶
送渠羽翼朝天去亦是雲霄得意人¶
　　　題魯京尹所藏䨇鷹圖　　　　李東陽¶
霜風摵摵空林響朔氣隨空入蕭爽兩鷹意氣殊絶羣¶
<pb:KR4h0141_WYG_427-4b>¶
俯視平川如一掌𤣥雲著樹凝不飛野日照地寒無輝¶
&KR1143;身欲下不肯下似覺深山狐兔稀丹青落手翩欲活¶
鞲上驚看錦絛脫江湖浩蕩煙水深萬里陽臺𣺌天末¶
時維八月炎暑空兩鷹角立如爭雄周旋九紘隘八極¶
此意豈在風塵中知公有才非搏擊我意亦欲辭樊籠¶
秖應共逐鵷鸞去去上丹山十二重¶
　　　畫鷹　　　　　　　　　　(明/)徐　渭¶
閩南縞練光浮膩傳真誰寫蒼厓鷙生相由來不附人¶
<pb:KR4h0141_WYG_427-5a>¶
綠韝空著將軍臂八月九月原草稀百鳥髙髙兔走肥¶
煙中斂翼逺不下節短暗合孫呉機此時一中貴快意¶
深林燕雀何須避惟將搏擊應凉風誰貪飽臠矜山雉¶
昨見少年向南市買鷹欲放平原轡凡材側目飽人餧¶
不似畫中有神氣夜来鴟梟作精魅安得放此向人世¶
秋風一試刀稜翅¶
　　　海東青行　　　　　　　　(明/)僧梵琦¶
海東青髙麗獻之天子庭萬人却立不敢睨玉爪金眸鐵作¶
<pb:KR4h0141_WYG_427-5b>¶
翎心在寒空鞲在手一生自獵知無偶孤飛直出大鵬前¶
猛志豈落鴐鵞後是日霜風何栗冽長楊樹羽看騰瞥¶
奔雲突霧入紫霄狡兔妖蟇灑丹血束身歸來如木雞¶
衆鶻欲並功難齊爾軰無材空碌碌不應但費官廚肉¶
　　五言律¶
　　　進秋隼　　　　　　　　　(唐/)耿　湋¶
豈悟因羅者迎霜獻紫㣲夕陽分素臆秋色上花衣舉¶
翅雲天近囘眸燕雀稀應隨明主意百中有光輝¶
<pb:KR4h0141_WYG_427-6a>¶
　　　和舍弟譲詠籠中鷹　　　　(唐/)呂　温¶
未用且求安無猜也不殘九天飛勢在六月目睛寒動¶
觸樊籠倦閒消肉食難主人憎惡鳥試待一呼看¶
　　　失白鷹　　　　　　　　　(唐/)鄭　繇¶
白錦文章亂丹霄羽翮齊雲中呼暫下雪裏放還逃梁¶
苑驚池鶩陳倉拂野雞不知寥廓外何處獨依棲¶
　　五言排律¶
　　　霜隼下晴臯　　　　　　　(唐/)闕　名¶
<pb:KR4h0141_WYG_427-6b>¶
九臯霜氣勁翔隼下初晴風動閒雲卷星馳白草平稜¶
稜方厲疾肅肅自縱横掠地秋毫迥投身逸翮輕髙墉¶
全失影逐雀乍飛聲薄暮寒郊外悠悠萬里情¶
　　七言律¶
　　　見王監兵馬使說近山有白黒二鷹羅者乆取¶
　　　　竟未能得王以為毛骨有異他鷹恐臘後春¶
　　　　生鶱飛避暖勁翮思秋之甚眇不可見請余¶
　　　　賦詩　　　　　　　　　(唐/)杜　甫¶
<pb:KR4h0141_WYG_427-7a>¶
雲飛玉立盡清秋不惜竒毛恣逺逰在野只教心力破¶
于人何事網羅求一生自獵知無敵百中爭能耻下鞲¶
鵬礙九天須却避兔經三窟莫深憂¶
　　　其二¶
黒鷹不省人間有度海疑從北極來正翮摶風超紫塞¶
𤣥冬㡬夜宿陽䑓虞羅自覺虚施巧春雁同歸必見猜¶
萬里寒空秖一日金眸玉爪不凡材¶
　　　白海青　　　　　　　　　(元/)袁　易¶
<pb:KR4h0141_WYG_427-7b>¶
渺渺東溟刷羽翰乍隨天馬萬人觀孤飛雪㸃青雲破¶
一擊秋生玉宇寛賜予豈将追雁鶩驅除直欲辨梟鸞¶
江南眀月難同色夢想瑶堦白露漙¶
　　五言絶句¶
　　　畫鷹　　　　　　　　　　(元/)馬祖常¶
側視窺霄漢低飛近草萊金鞲時一脫肉飽更須囘¶
　　　題畫鷹　　　　　　　　　(元/)李　祁¶
勁翮排霜㦸天寒氣轉驕草間狐兔盡側目望青霄¶
<pb:KR4h0141_WYG_427-8a>¶
　　七言絶句¶
　　　新羅進白鷹　　　　　　　(唐/)竇　鞏¶
御馬新騎禁苑秋白鷹來自海東頭漢皇無事須逰獵¶
雪亂爭飛錦臂韝¶
　　　宫詞　　　　　　　　　　(唐/)王　建¶
内鷹籠脫解紅絛鬬勝爭飛出手髙直上碧雲還却下¶
一䨇金爪掬花毛¶
　　　飢鷹詞　　　　　　　　　(唐/)章孝標¶
<pb:KR4h0141_WYG_427-8b>¶
遥想平原兔正肥千囘礪吻振毛衣縱令啄解絲絛結¶
未得人呼不敢飛¶
　　　觀獵　　　　　　　　　　(唐/)薛　逢¶
馬縮寒毛鷹落臕角弓初暖箭新調平原踏盡無禽出¶
竟日翻身望碧霄¶
　　　詠架上鷹　　　　　　　　(唐/)崔　鉉¶
天邊心膽架頭身欲擬飛騰未有因萬里碧霄終一去¶
不知誰是解絛人¶
<pb:KR4h0141_WYG_427-9a>¶
　　　鷹　　　　　　　　　　　(唐/)髙　越¶
雪爪星眸世所稀摩天專待振毛衣虞人莫漫張羅網¶
未肯平原淺草飛¶
　　　丁卯上京　　　　　　　　(元/)馬祖常¶
海國名鷹豈鶻胎渥洼天馬是龍媒明時不惜黄金賜¶
只欲番王萬里來¶
　　　宫詞　　　　　　　　　　(明/)朱有燉¶
三山冰合放鷹時千騎如雲授指揮日暮六街塵滾滚¶
<pb:KR4h0141_WYG_427-9b>¶
馬前横抱白鵞歸¶
　　　元宫詞　　　　　　　　　　朱有燉¶
雨順風調四海寧丹墀大樂列優伶年年正旦將朝會¶
殿内先觀玉海青¶
　　　其二¶
秋深飛放出郊行選得馴駒内裏乗野雉滿鞍如綴錦¶
馬前珍重是黄鷹¶
　　　擬古宫詞　　　　　　　　(明/)徐楨卿¶
<pb:KR4h0141_WYG_427-10a>¶
　君王無事日臨戎韎韐親調白玉弓千騎紅袍齊扈蹕¶
　臂鷹遥出建章宫¶
　　　　長安少年行　　　　　　　(明/)僧宗泐¶
　鬭雞贏得海東青臂向東街覓弟兄白馬翩翩相逐去¶
　灞陵原上曉雲平¶
　¶
　¶
　¶
<pb:KR4h0141_WYG_427-10b>¶
　¶
　¶
　¶
　¶
　¶
　¶
　¶
御定佩文齋詠物詩選巻四百二十七¶
