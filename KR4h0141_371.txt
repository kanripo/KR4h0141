# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:24.006042
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷三百七十一
<pb:KR4h0141_WYG_371-1a>¶
　欽定四庫全書¶
御定佩文齋詠物詩選巻三百七十一¶
　　芭蕉類(附美人蕉/)¶
　　　五言古¶
　　　　芭蕉贊　　　　　　　　　(宋/)謝靈運¶
　生分本多端芭蕉知不一含萼不結核敷華何由實至¶
　人善取譬無宰誰能律莫昵縁合時當視分㪚日¶
　　　　甘蕉　　　　　　　　　　(梁/)沈　約¶
<pb:KR4h0141_WYG_371-1b>¶
　抽葉固盈丈擢本信兼圍流甘掩椰實弱縷冠絺衣¶
　　　　紅蕉　　　　　　　　　　(唐/)栁宗元¶
　晩英值窮節緑潤含珠光以兹正陽色窈窕凌清霜逺¶
　物世所重旅人心所傷廽暉眺林際戚戚無遺芳¶
　　　　芭蕉　　　　　　　　　　(唐/)杜　牧¶
　芭蕉為雨移故向窗前種憐渠㸃滴聲留得歸鄉夢夢¶
　逺莫歸鄉覺来一翻動¶
　　　　詠池上芭蕉　　　　　　　(明/)袁　凱¶
<pb:KR4h0141_WYG_371-2a>¶
亭亭虚心植冉冉繁隂布既掩猗蘭砌還覆莓苔路巻¶
舒今自知衰榮随所寓黙契方在兹臨軒挹清醑¶
　　　蕉石亭　　　　　　　　　(明/)顧　璘¶
怪石如筆格上植蕉葉青蒼然太古色得爾增娉婷欲¶
攜一斗墨葉底書黄庭拂拭坐盤薄風雨秋冥冥¶
　　五言排律¶
　　　詠蕉　　　　　　　　　　(明/)徐　桂¶
根自蘇臺徙隂生蒋徑幽當空炎日障倚檻碧雲流未¶
<pb:KR4h0141_WYG_371-2b>¶
展心如結微舒葉漸抽瑣窗迷翠黛張幕動青油書借¶
臨池用光分汗簡留流甘掩中土為綌衣南州只益莓¶
苔潤翻令蕙若憂荷風同委露梧葉共鳴秋夢境知誰¶
得人生似爾浮漫勞彈事苦終日傍林丘¶
　　七言律¶
　　　書庭蕉　　　　　　　　　(明/)王守仁¶
簷前蕉葉緑成林長夏全無暑氣侵但得雨聲連夜静¶
何妨月色半牀隂新詩舊葉題将滿老芰踈桐恨轉深¶
<pb:KR4h0141_WYG_371-3a>¶
莫笑鄭人談訟鹿至今醒夢兩難尋¶
　　　詠芭蕉　　　　　　　　　(明/)張　綖¶
長葉翩翻緑玉叢植来况是近梧桐美人間立秋風裏¶
羈客孤眠夜雨中情逐舞鸞偏易感事随夢鹿𣺌難窮¶
太湖石畔新凉院何處吹簫月滿空¶
　　七言排律¶
　　　戲題隂凉室階前芭蕉　　　(明/)僧良琦¶
新種芭蕉繞石房清隂早見落書牀根霑零露北山潤¶
<pb:KR4h0141_WYG_371-3b>¶
葉帶濕雲南澗凉得地初依蒼石瘦抽心欲並緑筠長¶
雨聲夜響顚崖瀑晴碧朝浮海日光樗櫟自慚全夀命¶
楩楠合媿託巖廊觀身政憶維摩語草字寕追懐素狂¶
白晝棲遲吾計拙青霄偃仰汝身強嵗寒要使交期在¶
莫畏空山有雪霜¶
　　五言絶句¶
　　　芭蕉　　　　　　　　　　(唐/)路徳延¶
一種靈苖異天然體性虚葉如斜界紙心似倒抽書¶
<pb:KR4h0141_WYG_371-4a>¶
　　　芭蕉　　　　　　　　　　(宋/)朱　子¶
芭蕉植秋檻勿云樵悴姿與君障夏日羽扇寕復持¶
　　　紅蕉　　　　　　　　　　　朱　子¶
弱植不自持芳根為誰好雖微九秋榦丹心中自保¶
　　　齋前芭蕉　　　　　　　　(明/)髙　啟¶
静遶緑隂行閒聼雨聲卧還有感秋詩窗前書葉破¶
　　　為友人寫蕉　　　　　　　(明/)沈　周¶
便欲開船去因君更寫蕉要知相憶地葉上雨瀟瀟¶
<pb:KR4h0141_WYG_371-4b>¶
　　　題美人蕉　　　　　　　　(明/)皇甫汸¶
帶雨紅妝濕迎風翠袖翻欲知心不卷遲暮獨無言¶
　　七言絶句¶
　　　紅蕉　　　　　　　　　　(唐/)徐　凝¶
紅蕉曾到嶺南看較小芭蕉幾一般差是斜刀剪紅絹¶
巻來開去葉中安¶
　　　蕉葉　　　　　　　　　　(唐/)徐　夤¶
緑綺新裁織女機擺風揺日影離披只應青帝行春罷¶
<pb:KR4h0141_WYG_371-5a>¶
閒倚東牆卓翠旗¶
　　　未展芭蕉　　　　　　　　(唐/)錢　珝¶
冷燭無煙緑蠟乾芳心猶巻怯春寒一緘書札蔵何事¶
㑹被東風暗拆看¶
　　　雜題　　　　　　　　　　(宋/)王安石¶
紫燕将雛語夏深緑槐庭院不多隂西窗一夜無人問¶
展盡芭蕉數尺心¶
　　　芭蕉　　　　　　　　　　(宋/)張　載¶
<pb:KR4h0141_WYG_371-5b>¶
芭蕉心盡展新枝新卷新心暗已随願學新心養新徳¶
旋随新葉起新知¶
　　　詠芭蕉　　　　　　　　　(宋/)楊萬里¶
骨相玲瓏透八窗花頭倒插紫荷香繞身無數青羅扇¶
風不来時也自凉¶
　　　題樂静軒　　　　　　　　(明/)王　紱¶
竹几藤牀小硯屏薰風簾幕篆煙青閒齋幾日黄梅雨¶
添得芭蕉綠滿庭¶
<pb:KR4h0141_WYG_371-6a>¶
　　　　芭蕉美人　　　　　　　　(明/)夏　寅¶
　曉妆纔罷思徘徊羅襪輕移歩綠苔試向芭蕉問春信¶
　一緘芳札為誰開¶
　　　　題蕉　　　　　　　　　　(明/)沈　周¶
　慣見閒庭碧玉叢春風吹過即秋風老夫都把榮枯事¶
　却寄蕭蕭數葉中¶
　　　　府江雜詩　　　　　　　　(明/)謝少南¶
　冬炎卉木未蕭條暫倚蓬窗旅况銷樹架綠垂君子蔓¶
<pb:KR4h0141_WYG_371-6b>¶
　崖林紅破美人蕉¶
　　　　雨蕉　　　　　　　　　　(明/)湯顯祖¶
　東風吹展半廊青數葉芭蕉未擬聼記得楚江殘雨夜¶
　背燈人語醉初醒¶
　¶
　¶
　¶
御定佩文齋詠物詩選巻三百七十一¶
