# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:26.003653
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷四百三十四
<pb:KR4h0141_WYG_433-1a>¶
　欽定四庫全書¶
御定佩文齋詠物詩選巻四百三十四¶
　　烏類(鴉同/)¶
　　　五言古¶
　　　　城上烏　　　　　　　　　(梁/)吴　均¶
　嗚嗚城上烏翩翩尾畢逋凡生八九子夜夜啼相呼質¶
　微知慮少體賤毛衣麤陛下三萬歳臣至執金吾¶
　　　　城上烏　　　　　　　　　(梁/)朱　超¶
<pb:KR4h0141_WYG_433-1b>¶
　朝飛集帝城猶帶夜啼聲近日毛雖暖聞弦心尚驚¶
　　　　烏夜啼　　　　　　　　(北周/)庾　信¶
　桂樹懸知逺風竿詎肯低獨憐眀月夜孤飛猶未棲虎¶
　賁誰見惜御史詎相携雖言入絃管終是曲中啼¶
　　　　晚飛烏　　　　　　　　　(隋/)虞世基¶
　向日晚飛低飛飛未得棲當為歸林逺恒長侵夜啼¶
　　　　羣鴉詠　　　　　　　　　(唐/)儲光羲¶
　新宫驪山陰龍衮時出豫朝陽照羽儀清吹肅逵路羣¶
<pb:KR4h0141_WYG_433-2a>¶
鴉隨天車夜滿新豐樹所思在腐餘不復憂霜露河低¶
宫閣深燈隠鼓鐘曙繽紛起寒枝矯翼時相顧冡宰收¶
琳瑯侍臣進鵷鷺髙舉摩太清永絶矰繳懼兹禽亦翶¶
翔不以微小故¶
　　　送張兵部孟功廵河分題得屋上烏¶
　　　　　　　　　　　　　　　(元/)虞　集¶
花發上陽春門開未央曙城柝起羣棲流光散朝羽息¶
影須近檐結巢願當户轆轤轉金井終日灌嘉樹¶
<pb:KR4h0141_WYG_433-2b>¶
　　七言古(附長短句/)¶
　　　烏引雛　　　　　　　　　(唐/)韋應物¶
日出照東城春烏鵶鵶雛和鳴雛和鳴羽猶短巢在深¶
林春正寒引飛欲集東城暖羣雛䙰褷睥睨髙舉翅不¶
及墜蓬蒿雄雌來去飛又引音聲上下懼鷹隼引雛烏¶
爾心急急將何如何得比日搜索雀卵噉爾雛¶
　　　烏夜啼　　　　　　　　　(唐/)王　建¶
庭樹烏爾何不向别處棲夜夜夜半當户啼家人把燭¶
<pb:KR4h0141_WYG_433-3a>¶
出洞户驚棲失羣飛落樹一飛直欲飛上天廻廻不離¶
舊棲處未眀重遶主人屋欲下空中黑相觸風飄雨濕¶
亦不移君家樹頭多好枝¶
　　　題李尚文少府所蔵枯栁寒鴉圖¶
　　　　　　　　　　　　　　　(元/)郭　鈺¶
江邊獨柳飛羣鴉敗枝殘葉秋風斜石泉可飲不可啄¶
似聞落日鳴啞啞一段凄涼幽思足忽憶看花過韋曲¶
上林春早聽啼鶯太液晴波宿黄鵠¶
<pb:KR4h0141_WYG_433-3b>¶
　　　烏夜啼　　　　　　　　　(眀/)髙　啟¶
啼烏驚多棲未久半起疎桐上髙栁燈下佳人顰淺眉¶
機中少婦停纖手月入空閨夜欲深數聲猶似聽君琴¶
　　五言律¶
　　　詠烏代楊師道　　　　　　(唐/)太　宗¶
凌晨麗城去薄暮上林棲辭枝枝暫起停樹樹還低向¶
日終難託迎風詎肯迷只待纎纎手曲裏作宵啼¶
　　　烏　　　　　　　　　　　(唐/)李　嶠¶
<pb:KR4h0141_WYG_433-4a>¶
日路朝飛急霜臺夕影寒聨翩依月樹迢逓繞風竿白¶
首何年改青琴此夜彈靈臺如可託千里向長安¶
　　　恵崇古木寒鴉　　　　　　(元/)楊　載¶
江上秋雲薄寒鴉㪚亂飛未眀常競噪向晩復争歸似¶
怯霜威重仍嫌樹影稀老僧修止觀寫物固精微¶
　　　歸鴉　　　　　　　　　　(眀/)髙　啟¶
啞啞噪夕暉争宿不争飛未逐㝠鴻去長先野鶴歸荒¶
邨流水逺古戍淡煙微借問寒林樹何枝最可依¶
<pb:KR4h0141_WYG_433-4b>¶
　　五言排律¶
　　　應詔詠巢烏　　　　　　　(唐/)楊師道¶
桂樹春暉滿巢烏刷羽儀朝飛麗城上夜宿碧林陲背¶
風蔵密葉向日逐疎枝仰徳還能哺依仁遂可窺驚鳴¶
雕輦側王吉自相知¶
　　七言律¶
　　　樓鴉　　　　　　　　　　(眀/)朱曰藩¶
年年銀漢橋成後樓上昏鴉接翅歸御史府中棲未穏¶
<pb:KR4h0141_WYG_433-5a>¶
倡家樹裏聽應稀緑垂槐穂蔵朝雨紅入蓮衣浴晚暉¶
春去秋來渾底事只輸鴻雁塞門飛¶
　　五言絶句¶
　　　詠烏　　　　　　　　　　(唐/)李義府¶
日裏颺朝彩琴中伴夜啼上林多少樹不借一枝棲¶
　　　淮陰行　　　　　　　　　(唐/)劉禹錫¶
簇簇淮陰市竹樓緣岸上好日起檣竿烏飛驚五兩¶
　　　絶句　　　　　　　　　　(元/)陳　髙¶
<pb:KR4h0141_WYG_433-5b>¶
雲合虹腰斷風囬雨脚斜淺灘屯宿鷺髙樹競棲鴉¶
　　　前谿曲　　　　　　　　　(眀/)沈眀臣¶
春水前谿長春雲綠樹齊門前車馬散正及曙烏啼¶
　　　山景　　　　　　　　　　(眀/)僧宗泐¶
孤邨帶寒鴉逺山涵夕霧渡頭人未歸落日風吹樹¶
　　七言絶句¶
　　　丹陽送韋參軍　　　　　　(唐/)嚴　維¶
丹陽郭裏送行舟一别心知兩地秋日晚江南望江北¶
<pb:KR4h0141_WYG_433-6a>¶
寒鴉飛盡水悠悠¶
　　　楓橋夜泊　　　　　　　　(唐/)張　繼¶
月落烏啼霜滿天江邨漁火對愁眠姑蘇城外寒山寺¶
夜半鐘聲到客船¶
　　　宫詞　　　　　　　　　　(唐/)王　涯¶
鴉飛深在禁城牆多繞重樓複殿旁時向春檐瓦溝上¶
散開雙翅占朝光¶
　　　曛黑　　　　　　　　　　(唐/)韓　偓¶
<pb:KR4h0141_WYG_433-6b>¶
古木侵天日已沈露華涼泠潤衣襟江城曛黑人行絶¶
惟有啼烏伴夜砧¶
　　　竹枝詞　　　　　　　　　(唐/)孫光憲¶
門前春水白蘋花岸上無人小艇斜啇女經過江欲暮¶
散抛殘食飼神鴉¶
　　　暴雨初晴樓上晚景　　　　(宋/)蘇　軾¶
秋後風光雨後山滿城流水碧潺潺煙雲好處無多子¶
及取昏鴉未到間¶
<pb:KR4h0141_WYG_433-7a>¶
　　　臘月下旬偶作　　　　　　(宋/)張　耒¶
歳暮煙霜澤國寒曉鴉鳴處是柯山地爐有火尊餘酒¶
自起焚香深掩關¶
　　　天逈　　　　　　　　　　(宋/)劉子翬¶
天逈孤帆隠約歸茫茫殘照欲沈西寒鴉散亂知多少¶
飛向江頭一樹栖¶
　　　晚風寒林　　　　　　　　(宋/)楊萬里¶
已是霜林葉爛紅那禁動地晚來風寒鴉可是矜渠黠¶
<pb:KR4h0141_WYG_433-7b>¶
蹋折枯梢不墮楓¶
　　　其二¶
樹無一葉萬梢枯活底秋江水墨圖幸自寒林俱淡筆¶
却將濃墨㸃棲烏¶
　　　晚歩　　　　　　　　　　(宋/)真山民¶
未暝先啼艸際蛩石橋暗渡晩花風歸鴉不帶殘陽老¶
留得林梢一抹紅¶
　　　過李湘　　　　　　　　　(金/)馬定國¶
<pb:KR4h0141_WYG_433-8a>¶
數樹髙槐散亂鴉時於缺處見黄花涼風不斷如流水¶
相對胡牀坐日斜¶
　　　晩望　　　　　　　　　　(金/)周　昻¶
煙抹平林水退沙碧山西畔夕陽家無人解得詩人意¶
只有雲邊數㸃鴉¶
　　　寓居寫懐　　　　　　　　(金/)趙　渢¶
平陸温風雪半消孤煙籬落隔谿橋趁虚人去林臯静¶
時有晩鴉銜墮樵¶
<pb:KR4h0141_WYG_433-8b>¶
　　　蔡邨道中　　　　　　　　(金/)楊雲翼¶
水連深竹竹連沙邨落蕭蕭已暮鴉行盡畫圖三十里¶
青山影裏見人家¶
　　　雜詩　　　　　　　　　　(金/)劉　豫¶
寒林煙重暝棲鴉逺寺疎鐘送落霞無限嶺雲遮不斷¶
數聲和月到山家¶
　　　自趙莊歸冠氏　　　　　　(金/)元好問¶
杏園紅過雪披離楊栁無風綠線齊寒食人家在原野¶
<pb:KR4h0141_WYG_433-9a>¶
乳鴉牆外盡情啼¶
　　　秋吟　　　　　　　　　　(元/)黄　庚¶
略彴當門石徑斜槿籬深䕶野人家炊煙起處江邨晩¶
一片斜陽萬㸃鴉¶
　　　枯木寒鴉　　　　　　　　(元/)王　惲¶
枯樹寒梢凍欲氷野鴉翻影若為情錦鳩呼雨煙林外¶
紅杏香中過一生¶
　　　别樊時中亷使　　　　　　(元/)余　闕¶
<pb:KR4h0141_WYG_433-9b>¶
光祿橋西惜解携春星欲傍露盤低自來官栁多離思¶
更著城烏在上啼¶
　　　寄别　　　　　　　　　　(眀/)宋　濓¶
别來虎豆又生牙尚在揚州賣酒家醉後清狂應不减¶
起拈花彈打鳴鴉¶
　　　囬文　　　　　　　　　　(眀/)髙　啟¶
風簾一燭對殘花薄霧寒籠翠袖紗空院别愁驚破夢¶
東䦨井樹夜啼鴉¶
<pb:KR4h0141_WYG_433-10a>¶
　　　小遊仙　　　　　　　　　(眀/)張　羽¶
門外南風吹葛花奕棋人散樹陰斜青童睡起渾無事¶
乞與神丹餧白鴉¶
　　　香嚴寺詩　　　　　　　　(眀/)蕭　宗¶
烏啼霜落夜漫漫風入疎櫺客枕寒戍鼓敲殘雞亂唱¶
半軒眀月照䦨干¶
　　　朝鴉　　　　　　　　　　(眀/)汪元錫¶
景陽鐘動曉鴉飛漢殿千官拜玉墀仙仗纔移東殿去¶
<pb:KR4h0141_WYG_433-10b>¶
翩翩棲滿萬年枝¶
　　　旅夜　　　　　　　　　　(眀/)黄　佐¶
沈水煙消膩燭黄疎帷浮動月蒼蒼棲鴉不避霜風惡¶
繞樹數聲秋夜長¶
　　　春詞　　　　　　　　　　(眀/)謝　榛¶
城烏何意夜深啼紅杏梢頭片月低香冷熏籠人不寐¶
春風吹過玉欄西¶
　　　郊行即事　　　　　　　　(眀/)李先芳¶
<pb:KR4h0141_WYG_433-11a>¶
　城南黄葉逐人飛城上寒鴉噪晩饑老樹荒邨停落照¶
　遥遥山寺一僧歸¶
　　　　寒鴉圖　　　　　　　　　(眀/)黎民表¶
　寒山寂歴野蒼蒼繞樹驚飛不斷行畫角一聲天欲曙¶
　金河翻落滿城霜¶
　　　　歸鴉　　　　　　　　　　(眀/)沈眀臣¶
　歸鴉數㸃晩霞鮮近接平蕪逺接天記得小舟雙挂席¶
　闔廬城外酒樓前¶
<pb:KR4h0141_WYG_433-11b>¶
　　　　書去年臨别畫疎林暮鴉與季康¶
　　　　　　　　　　　　　　　　(眀/)程嘉燧¶
　荒林㡬㸃隔江山猶是離心落照間從此䢴溝自眀月¶
　寒鴉無數夜飛還¶
　　　　夜泊梁谿　　　　　　　　(眀/)范　汭¶
　檣上烏啼月滿灘月和殘雪耐人看半爐爇盡沈香火¶
　消受篷忩一夜寒¶
御定佩文齋詠物詩選巻四百三十四¶
