# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:26.515619
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷四百五十一
<pb:KR4h0141_WYG_451-1a>¶
　欽定四庫全書¶
御定佩文齋詠物詩選卷四百五十一¶
　　鷗類¶
　　　五言古¶
　　　　古風　　　　　　　　　　(唐/)李　白¶
　揺裔雙白鷗鳴飛滄江流宜與海人狎豈伊雲鶴儔寄¶
　形宿沙月沿芳戲春洲吾亦洗心者忘機從爾遊¶
　　　七言古(附長短句/)¶
<pb:KR4h0141_WYG_451-1b>¶
　　　　弄白鷗歌　　　　　　　　(唐/)劉長卿¶
　泛泛江上鷗毛衣皓如雪朝飛瀟湘水夜宿洞庭月洞¶
　庭歸客正夷猶愛此滄江閒白鷗¶
　　　　賦得白鷗歌送李伯康歸使　(唐/)盧　綸¶
　積水深源白鷗翻翻倒影光素於潭之間銜魚魚落亂¶
　驚鳴争撲蓮叢蓮葉傾爾不見波中鷗鳥閒無營何必¶
　汲汲勞其生柳花㝠濛大隄口悠揚相和乍無有輕隨¶
　去浪杳不分細舞清風亦何有似君換得白鵞時獨凭¶
<pb:KR4h0141_WYG_451-2a>¶
欄杆雪滿池今日還同㸔鷗鳥如何羽翮復參差復參¶
差海濤瀾漫何由期¶
　　　題白鷺洲江鷗送陳君　　　(宋/)徐　鉉¶
白鷺洲邊江路斜輕鷗接翼滿平沙吾徒来送遠行客¶
停舟為爾長歎息酒旗漁艇兩無猜月影蘆花鎮相得¶
離筵一曲怨復清滿座銷魂鳥不驚人生不及魚禽樂¶
安用虛名上麟閣同心攜手今如此金鼎丹砂何寂寞¶
天涯後㑹渺難期從此又應添白髭願君不㤀分飛處¶
<pb:KR4h0141_WYG_451-2b>¶
長保翩翩潔白姿¶
　　　述鷗　　　　　　　　　　(宋/)孔平仲¶
水濵老父忘機關醉眠古石紅蕖間綠波蕩漾意不動¶
白雲往来心與閒有鷗素熟翁如此命侣呼儔就翁喜¶
相親飲啄少畏避自浮自沈不驚起漁人窺之即謀取¶
手攜羅網来翁所羣鷗瞥見皆遠逝千里翩翩一回顧¶
鷗不薄翁勿疑避禍未萌真見機漁人羅網不在側敢¶
辭旦夕從翁嬉¶
<pb:KR4h0141_WYG_451-3a>¶
　　五言律¶
　　　鷗　　　　　　　　　　　(唐/)杜　甫¶
江浦寒鷗戲無他亦自饒却思翻玉羽隨意㸃春苗雪¶
暗還須浴風生一任飄幾羣滄海上清影日蕭蕭¶
　　　贈沙鷗　　　　　　　　　(唐/)白居易¶
老逼教垂白官科遣著緋形骸雖有累方寸却無機遇¶
酒多先醉逢山愛晚歸沙鷗不知我猶避隼旟飛¶
　　　盟鷗軒　　　　　　　　　(明/)僧妙聲¶
<pb:KR4h0141_WYG_451-3b>¶
客有忘機者開軒命白鷗同心如此水有約共滄洲爾¶
性何其静吾生亦若浮自今期歲晚風雨亦相求¶
　　七言律¶
　　　白鷗　　　　　　　　　　(唐/)陸龜䝉¶
慣向谿頭漾淺沙薄煙㣲雨是生涯時時失伴沈山影¶
徃徃争飛雜浪花晚樹清凉還&KR2141;鳿舊巢零落寄蒹葭¶
池塘信美應難戀針在魚脣劒在鰕¶
　　　和魯望白鷗　　　　　　　(唐/)皮日休¶
<pb:KR4h0141_WYG_451-4a>¶
雪羽䙰褷半惹泥海雲深處舊巢迷池無飛浪争教舞¶
洲少輕沙若遣棲煙外失羣慙鴈鶩波中得志羡鳬鷖¶
主人恩重真難遇莫為心孤憶舊谿¶
　　　狎鷗亭　　　　　　　　　(宋/)韓　琦¶
危亭初起俯清潯只得當軒幾醉吟一日鄉園傷驟别¶
四年宫闕動歸心簷前好竹今成篠陂下修鱗舊種針¶
鷗識再来猶不懼向人馴狎似家禽¶
　　　横塘春泛　　　　　　　　(明/)王世懋¶
<pb:KR4h0141_WYG_451-4b>¶
吳姬小館碧紗窗十里飛花㸃玉缸蠟屐去尋芳草路¶
青絲畱醉木蘭艭山連暮靄迷前浦雲擁春流入遠江¶
棹裏横塘聽一曲煙波起處白鷗雙¶
　　五言絶句¶
　　　戲鷗　　　　　　　　　　(唐/)錢　起¶
乍依菱蔓聚盡向蘆花滅更喜好風来數片翻晴雪¶
　　　寄淮上柳十三　　　　　　(唐/)顧　况¶
葦蕭中闢戸相映緑淮流莫訝春潮闊鷗邊可泊舟¶
<pb:KR4h0141_WYG_451-5a>¶
　　　江鷗　　　　　　　　　　(唐/)崔道融¶
白鳥波上棲見人懶飛起為有求魚心不是戀江水¶
　　　過谿亭　　　　　　　　　(宋/)文　同¶
小彴過清谿有亭纔四柱地僻少人行翩翩下鷗鷺¶
　　　吉水夜泊　　　　　　　　(宋/)真山民¶
入夜始維舟黄蘆古渡頭眠鷗知讓客飛過蓼花洲¶
　　　孫氏午溝橋亭　　　　　　(金/)王庭筠¶
閒来橋北行偶過橋南去寂寞獨歸時沙鷗晚無數¶
<pb:KR4h0141_WYG_451-5b>¶
　　　朱澤民山水　　　　　　　(元/)鄭元祐¶
吹簫江浦秋舟蕩碧雲幽擬遡巖松下詩盟訂白鷗¶
　　六言絶句¶
　　　題畫　　　　　　　　　　(明/)徐有貞¶
山下雲連山上谿西水接谿東舟渡白鷗飛處人行綠¶
樹陰中¶
　　七言絶句¶
　　　夔州歌　　　　　　　　　(唐/)杜　甫¶
<pb:KR4h0141_WYG_451-6a>¶
東屯稻畦一百頃北有澗水通青苗晴浴狎鷗分處處¶
雨隨神女下朝朝¶
　　　閒思　　　　　　　　　　(唐/)戴叔倫¶
伯勞東去鶴西還雲總無心亦度山何似嚴陵灘上客¶
一竿長伴白鷗閒¶
　　　夀安水館　　　　　　　　(唐/)薛　䏻¶
地接山林兼有石天懸星月更無雲驚鷗上樹滿池水¶
瀺灂一聲中夜聞¶
<pb:KR4h0141_WYG_451-6b>¶
　　　馬當呼鷗不至偶成呈同行諸官¶
　　　　　　　　　　　　　　　(宋/)余　靖¶
昔年曽泛馬當灣團飯喚鷗篙楫間今日江頭飛不下¶
應知人世足機關¶
　　　觀魚亭呈陳公度　　　　　(宋/)張　耒¶
獵獵㣲風波面開近人鷗鷺不相猜尊前忽起扁舟興¶
新管江南山水来¶
　　　三山次鄭德宇韻　　　　　(宋/)朱　橰¶
<pb:KR4h0141_WYG_451-7a>¶
何日歸舟片葉輕白鷗相伴艪微鳴只應潮打篷窗處¶
已作離騷一半清¶
　　　夢回　　　　　　　　　　(宋/)林景熈¶
夢回荒館月籠秋何處碪聲喚客愁深夜無風蓮葉響¶
水寒更有未眠鷗¶
　　　淮上　　　　　　　　　　(宋/)僧道潛¶
天闊陰雲低抱樹沙寒鷗鷺欲親人小航泊處誰家住¶
修竹疎花宛似春¶
<pb:KR4h0141_WYG_451-7b>¶
　　　宫詞　　　　　　　　　　(宋/)花蘂夫人¶
内人追逐採蓮時驚起沙鷗兩岸飛蘭棹把来齊拍水¶
並船相鬪濕羅衣¶
　　　題均福堂　　　　　　　　(金/)郝　俁¶
憧憧車馬競春遊不見谿堂五月秋卧聽雲濤舂午枕¶
夢隨鷗鳥落沙洲¶
　　　過關渡水圖　　　　　　　(金/)劉　迎¶
短車無復駕青牛散䇿方来對白鷗煙水從容許君獨¶
<pb:KR4h0141_WYG_451-8a>¶
暫須分我一船秋¶
　　　襄陽絶句　　　　　　　　(金/)王元粹¶
江上小兒誇善沒一日入水知幾回汝曹未有機心在¶
緣底鷗鳥不飛来¶
　　　舟中偶成　　　　　　　　(元/)貢　奎¶
稻花水落正魚肥湖上孤雲帶雨歸林影倒涵波鏡動¶
白鷗低傍釣船飛¶
　　　送人　　　　　　　　　　(元/)楊　載¶
<pb:KR4h0141_WYG_451-8b>¶
金溝河上始通流海子橋邊繫客舟却到江南春水漲¶
拍天波浪泛輕鷗¶
　　　海鷗　　　　　　　　　　(元/)宋　无¶
羣飛獨宿水中央逐浪隨波羽半傷莫去西湖花裏睡¶
芰荷翻雨打鴛鴦¶
　　　漫成　　　　　　　　　　(元/)馬　臻¶
北風小雨戒新寒隔水楓林葉已丹莫道閒門知已少¶
白鷗飛去又飛還¶
<pb:KR4h0141_WYG_451-9a>¶
　　　題畫　　　　　　　　　　(明/)周　砥¶
水濶天低欲盡頭栁花如雪暗歸舟平生解識滄洲趣¶
何處飛来雙白鷗¶
　　　觀沙鷗　　　　　　　　　(明/)袁　凱¶
門外羣鷗我所知終朝相見不相離借爾橋東楊栁岸¶
明年春日更添兒¶
　　　江上寄嚴八　　　　　　　　袁　凱¶
一春不見嚴夫子底事城中不肯還門外白鷗三萬箇¶
<pb:KR4h0141_WYG_451-9b>¶
幾時相對綠波閒¶
　　　題畫　　　　　　　　　　(明/)王　直¶
綠樹青山帶晚霞樹間處處有人家孤舟最愛滄浪客¶
得共眠鷗占淺沙¶
　　　題沈恒吉畫扇　　　　　　(明/)陳　寛¶
紅樹丹山領去舟蘋花香老不勝秋滄江風月誰人管¶
且向前汀問白鷗¶
　　　送沈彦修　　　　　　　　(明/)丁　岳¶
<pb:KR4h0141_WYG_451-10a>¶
江上秋風吹客衣江邊把酒對斜暉江鷗不解離人意¶
故作三三兩兩飛¶
　　　夜泊闔閭城　　　　　　　(明/)孫一元¶
欲行未行風力柔吳門挂席夜正幽秋水半汀鷗共我¶
好山兩岸月隨舟¶
　　　漫興　　　　　　　　　　(明/)施　漸¶
門外清渠映葛衣偶来觀物上漁磯秋風蘋末鷗驚起¶
始悟山人未息機¶
<pb:KR4h0141_WYG_451-10b>¶
　　　金山吞海亭　　　　　　　(明/)許相卿¶
江面峰頭巧著亭澄波玉宇兩争清倚䦨客子心如水¶
何事沙鷗亦浪驚¶
　　　江上雜詠　　　　　　　　(明/)尹嘉賔¶
杏花淡淡栁絲絲畫舸春江聽雨時漸捲鶴洲江色紫¶
沙鷗睡著不曾知¶
　　　題畫　　　　　　　　　　(明/)僧徳祥¶
碧栁絲絲拂釣舟溶溶水面一羣鷗不知誰在茅堂住¶
<pb:KR4h0141_WYG_451-11a>¶
　坐看青山到白頭¶
　¶
　¶
　¶
　¶
　¶
　¶
　¶
<pb:KR4h0141_WYG_451-11b>¶
　¶
　¶
　¶
　¶
　¶
　¶
　¶
御定佩文齋詠物詩選巻四百五十一¶
