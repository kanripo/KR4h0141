# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:25.573836
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷四百二十一
<pb:KR4h0141_WYG_421-1a>¶
　欽定四庫全書¶
御定佩文齋詠物詩選巻四百二十一¶
　　總禽鳥類¶
　　　四言古¶
　　　　歸鳥　　　　　　　　　　(晉/)陶　潛¶
　翼翼歸鳥載翔載飛雖不懐遊見林情依遇雲頡頏相¶
　鳴而歸遐路誠悠性愛無遺¶
　　　　其二¶
<pb:KR4h0141_WYG_421-1b>¶
　翼翼歸鳥戢羽寒條逰不曠林宿則森標晨風清興好¶
　音時交矰繳奚施已巻安勞¶
　　　五言古¶
　　　　送劉散貟同賦陳思王詩得好鳥鳴南枝¶
　　　　　　　　　　　　　　　　(唐/)劉　斌¶
　春林已自好時鳥復和鳴枝交難奮翼谷静易流聲間¶
　關纔得性矰繳遽相驚安知背飛逺拂霧獨晨征¶
　　　　舟中聞春禽寄江隂包鶴洲　(明/)楊　基¶
<pb:KR4h0141_WYG_421-2a>¶
山中無音樂絲竹在禽鳥嚶嚶呼春晴嚦嚦報春曉嬌¶
吟與柔哢圓滑鬪新巧知君在山中樂此長不少疏籬¶
密竹外深澗緑樹表青鞵踏花影信歩聽未了歸去聞¶
筝聲應怪銀甲小我來行一月風雨春江渺今朝豁晴¶
霽孤禽破幽悄鏗如女媧笙忽作餘音嫋平生黃鐘耳¶
直欲辨分杪萬事付松風翛然坐秋艸¶
　　　神龍祠旁二鳥　　　　　　(明/)王　履¶
祠邉兩小鳥相依道人室厨中炊飯香即至不一失啄¶
<pb:KR4h0141_WYG_421-2b>¶
粟就掌内了無猜與栗歳月知幾何相忘祇如一乃知¶
豚魚信固自我所出幽幽入静極籟盡山空虗我軰若¶
不來鳥外其誰歟形性本不同形性夲不異回首看流¶
雲悠然似吾意¶
　　七言古(附長短句/)¶
　　　啼鳥　　　　　　　　　　(宋/)歐陽修¶
深山候至陽氣生百物如與時莭争官居荒凉艸樹宻¶
撩亂紅紫開繁英花深葉暗耀朝日一暖衆鳥皆嚶鳴¶
<pb:KR4h0141_WYG_421-3a>¶
鳥言我豈解爾意綿蠻但愛聲可聽南窓睡多春正美¶
百舌未曉催天明黃鸝顔色已可愛舌端啞咤如嬌嬰¶
竹林静啼青竹筍深處不見惟聞聲陂田繞郭白水滿¶
戴勝榖榖催春耕誰謂鳴鳩拙無用雄雌各自知隂晴¶
雨聲瀟瀟泥滑滑草深苔緑無人行獨有花上提葫蘆¶
勸我沽酒花前傾其餘百種各嘲&KR1116;異鄉殊俗難知名¶
我遭多口身落此每聞巧舌宜可憎春到山城苦寂寞¶
把盞長恨無娉婷花開鳥語輒自醉醉與花鳥為交朋¶
<pb:KR4h0141_WYG_421-3b>¶
花能嫣然顧我笑鳥勸我飲非無情身閒酒美惜光景¶
惟恐鳥散花飄零可笑靈均楚澤畔離騷憔悴愁獨醒¶
　　　鳥啼　　　　　　　　　　(宋/)陸　游¶
野人無厯日鳥啼知四時二月聞子規春耕不可遲三¶
月聞黄鸝幼婦憫蠶飢四月鳴布榖家家蠶上簇五月¶
鳴鴉舅苖穉憂草茂人言農家苦望晴復望雨樂處誰¶
得知生不識官府葛衫麥飯有即休湖橋小市酒如油¶
夜夜扶歸常爛醉不怕行逄灞陵尉¶
<pb:KR4h0141_WYG_421-4a>¶
　　　王若水為畫秋江衆禽圖　　(明/)袁　凱¶
錢唐王宰心思長欲與造化争毫芒下筆百鳥相趨蹌¶
前身豈是孤鳯皇江頭芙蓉花正開花下細浪亦縈洄¶
鴐鵞貼貼天際來雄雌相隨氣和諧一䨇鴛鴦睡沙尾¶
野鳬翩翩唼菰米羣鷗爭浴故未已傾落枯荷葉中水¶
脊令飛飛多急難睢鳩意度誠幽閒乃知良工有深意¶
不在丹青形似間姑蘓䑓前秋氣孤五羊城下煙疎疎¶
此時此景真相似獨少扁舟歸釣魚宰也如今成老夫¶
<pb:KR4h0141_WYG_421-4b>¶
愛我不辭為此圖我今親老無可養慎勿重添反哺烏¶
　　　畫禽　　　　　　　　　　(明/)李東陽¶
髙棲野雀低飛燕長在峰頭與谿面竹雞啼徹雨初晴¶
山脚泥深路如綫崖根老樹回餘青樹間䨇鵲閒無聲¶
祗應識得山中樂無復人間送喜情¶
　　　四禽圖　　　　　　　　　　李東陽¶
空山雨過枇杷樹黃顆纍纍不知數金衣公子正多情¶
驚墮金丸欲飛去海橊花殘紅子新沙上鳬鷖來徃頻¶
<pb:KR4h0141_WYG_421-5a>¶
每從水淺花深處遥見隔花臨水人山禽關關水禽語¶
脈脈幽期似相許莫負天晴日暖時一春江上多風雨¶
　　　其二¶
江南山深冬日暖湖氷無凘湖水滿幽林晩徑斷人行¶
落盡梅花春不管山茶花發争芳菲翠翎蠟觜相光輝¶
煙生錦嶼寒猶戀雪滿銀塘夜未歸疎林落羽紛凌亂¶
回首青霄各分散谿上鴛鴦獨有情春來冬去長為伴¶
　　　其三¶
<pb:KR4h0141_WYG_421-5b>¶
珊瑚出海海見底誰掣長竿臨海水黒風吹霧巻冥濛¶
化作禽飛向空起北人未熟南禽名嶺外方言如鳥聲¶
由來珍異非國寳須識君王却貢情¶
　　　春谿聚禽圖　　　　　　　(明/)呉　寛¶
春谿逺發春山中一夜好雨谿流通緑波泛漲渺無際¶
但見桃花千㸃紅鴛鴦鸂鶒何容與散亂中流錦為羽¶
倉庚獨似避遊人去踏花枝落紅雨艸深哺子芳洲晴¶
葉暗仍聞求友聲展圖便有㑹心處放棹欲作春谿行¶
<pb:KR4h0141_WYG_421-6a>¶
元裳縞衣彼何者為戀髙松倚平野莫論鴻鵠志安知¶
名字俱標在埤雅¶
　　五言律¶
　　　春鳥詩送元秀才入京　　　(唐/)顧　况¶
春來繡羽齊暮向竹林棲禁苑銜花出河橋隔樹啼尋¶
聲知去逺顧影念飛低别有無巢燕猶窺幕上泥¶
　　　生春　　　　　　　　　　(唐/)元　稹¶
何處生春早春生鳥思中鵲巢移舊歳䳒羽旋髙風鴻¶
<pb:KR4h0141_WYG_421-6b>¶
鴈驚沙暖鴛鴦愛水融最憐䨇翡翠飛入小梅叢¶
　　　北禽　　　　　　　　　　(唐/)李商隠¶
為戀巴江暖無辭瘴霧蒸縱能朝杜宇可得值蒼鷹石¶
小虛塡海蘆銛未破矰知來有乾鵲何不向雕陵¶
　　　聞鳥　　　　　　　　　　(明/)龔用卿¶
入户聞啼鳥芳園三五家竹隂苔没砌庭静蝶爭花籬¶
菊春芽茁亭槐午影斜憑髙遥送目夕照數歸鴉¶
　　　鳥散餘花落　　　　　　　(明/)皇甫汸¶
<pb:KR4h0141_WYG_421-7a>¶
春來啼鳥伴相逐百花中栖處迷深綠飛時帶淺紅祗¶
惜香沾羽非闗嬌惹風回看意不盡猶自戀芳叢¶
　　五言排律¶
　　　鳥散餘花落　　　　　　　(唐/)趙存約¶
春曉遊禽集幽庭幾樹花坐來驚艶色飛去墮晴霞翅¶
拂繁枝落風添舞影斜彩雲飄玉砌絳雪下仙家分散¶
音初靜凋零蕊帶葩空堦瞻玩乆應共惜年華¶
　　　賦得好鳥鳴南枝　　　　　(唐/)鄭　衮¶
<pb:KR4h0141_WYG_421-7b>¶
養翮非無待遷喬信自卑影高遲日度聲逺好風隨雲¶
拂千尋直花催百囀竒驚人時向晩求友聽應知委質¶
經三歳先鳴在一枝上林如可託弱羽願差池¶
　　　鳥散餘花落　　　　　　　(唐/)竇洵直¶
晩樹春歸後花飛鳥下初參差分羽翼零落滿空虚風¶
外清音轉林邉艶影疎輕盈疑雪舞彷彿似霞舒萬片¶
情難極遷喬思有餘微臣一何幸吟賞對宸居¶
　　七言律¶
<pb:KR4h0141_WYG_421-8a>¶
　　　中夜聞啼禽　　　　　　　(唐/)吳　融¶
漠漠蒼蒼未五更宿禽何處兩三聲若非西澗回波觸¶
即是南塘急雨驚金屋獨眠堪寄恨商陵永訣更牽情¶
此時歸夢隨腸斷半壁殘燈閃閃明¶
　　　翫水禽　　　　　　　　　(唐/)韓　偓¶
兩兩珍禽渺渺谿翠襟紅掌淨無泥向陽眠處莎成毯¶
踏水飛時浪作梯依倚雕梁輕社燕抑揚金距笑晨雞¶
勸君細認漁翁意莫遣絙羅誤穩棲¶
<pb:KR4h0141_WYG_421-8b>¶
　　　提刑司勲示及暝禽圖作詩詠之¶
　　　　　　　　　　　　　　　(宋/)文　同¶
朱華盛發穿疎竹寒枿齊枯徧野磯大雪蔽天方亂下¶
衆禽爭地各相依非公好事誰能得此畫如今自已稀¶
試待晴明挂軒壁定開羣眼一時飛¶
　　　鳥聲　　　　　　　　　　(明/)邵　寳¶
一鳥不鳴山可憐更憐鳴鳥過檐前友聲信有如鶯語¶
喜報曽聞是鵲傳南國音成非别調北窓夢醒正閒眠¶
<pb:KR4h0141_WYG_421-9a>¶
近來習静心初㝎獨把無聲寄五絃¶
　　五言絶句¶
　　　浴浪鳥　　　　　　　　　(唐/)盧照鄰¶
獨舞依磐石羣飛動輕浪奮迅碧沙前長懐白雲上¶
　　　九隴津集　　　　　　　　　盧照鄰¶
落落樹隂紫澄澄水華碧復有翻飛禽徘徊疑曵舄¶
　　　曉　　　　　　　　　　　(唐/)賀知章¶
故鄉杳無際江臯聞曙鐘始見沙上鳥猶埋雲外峰¶
<pb:KR4h0141_WYG_421-9b>¶
　　　木蘭柴　　　　　　　　　(唐/)王　維¶
秋山斂餘照飛鳥逐前侶彩翠時分明夕嵐無處所¶
　　　鳥鳴澗　　　　　　　　　　王　維¶
人閒桂花落夜静春山空月出驚山鳥時鳴春澗中¶
　　　竹里館　　　　　　　　　(唐/)裴　廸¶
來過竹里館日與道相親出入惟山鳥幽深無世人¶
　　　江行雜詩　　　　　　　　(唐/)錢　起¶
渚禽菱芡足不向稻梁爭静宿深灣月應無失侶聲¶
<pb:KR4h0141_WYG_421-10a>¶
　　　贈同遊者　　　　　　　　(唐/)韓　愈¶
喚起窓全曙催歸日未西無心花裏鳥更與盡情啼¶
　　　晚望　　　　　　　　　　(唐/)白居易¶
江城寒角動沙洲夕鳥還獨在髙亭上西南望逺山¶
　　　谿居　　　　　　　　　　(唐/)裴　度¶
門逕俯清谿茅檐古木齊紅塵飄不到時有水禽啼¶
　　　獨望　　　　　　　　　　(唐/)司空圖¶
緑樹連邨暗黄花出陌稀逺陂春艸緑猶有水禽飛¶
<pb:KR4h0141_WYG_421-10b>¶
　　　雜詩絶句　　　　　　　　(宋/)梅堯臣¶
岸旁草樹密徃徃不知名其間有啼鳥似與船相迎¶
　　　春日　　　　　　　　　　(宋/)楊萬里¶
春醉非闗酒郊行不問途青天何處了白鳥入空無¶
　　　和韋蘓州秋齋獨宿　　　　(金/)趙秉文¶
冷暈侵殘燭雨聲在深竹驚鳥時一鳴寒枝不成宿¶
　　　郊居寓目隨事輒題　　　　(元/)袁　易¶
把酒清江上扁舟送夕暉行雲杯裏度白鳥鏡中飛¶
<pb:KR4h0141_WYG_421-11a>¶
　　　問梅閣　　　　　　　　　(明/)髙　啟¶
問春何處来春来在何許月墮花不言幽禽自相語¶
　　　曉發山驛　　　　　　　　　髙　啟¶
風殘杏花曉馬上聞啼鳥茅店未開門山多住人少¶
　　　題翎毛小景　　　　　　　(明/)錢　宰¶
紅子秋樹老黃花晩節寒幽禽䨇白頰託爾一枝安¶
　　　題花木翎毛畫　　　　　　(明/)葉子竒¶
濛濛花上霧五月海橊紅幽禽哢晴晝葉底聽惺愡¶
<pb:KR4h0141_WYG_421-11b>¶
　　　散歩　　　　　　　　　　(明/)魯　鐸¶
細艸縁蹊軟晴朝歩屧遲徃来深樹裏啼鳥不曽知¶
　　　宿華亭寺　　　　　　　　(明/)楊　慎¶
花樹髙於屋紅霞夜照人聲聲枝上鳥也似惜餘春¶
　　　桃花小禽圖　　　　　　　(明/)僧徳祥¶
簷外雨初晴幽禽四五聲桃花無限思畱客看清明¶
　　六言絶句¶
　　　清明别墅小集　　　　　　(宋/)孫　覿¶
<pb:KR4h0141_WYG_421-12a>¶
兀兀三杯卯困昏昏一枕春融酒醒落花風裏夢回啼¶
鳥聲中¶
　　　楊氏山莊　　　　　　　　(明/)髙　啟¶
斜陽流水幾里啼鳥空林一家客去詩題柿葉僧來供¶
煮藤花¶
　　　舟中偶成　　　　　　　　(明/)史　鑑¶
清澤莊頭釣艇奉光院裏禪牀緑樹數聲啼鳥青山一¶
抹斜陽¶
<pb:KR4h0141_WYG_421-12b>¶
　　七言絶句¶
　　　解悶　　　　　　　　　　(唐/)杜　甫¶
草閣柴扉星散居浪翻江黑雨飛初山禽引子哺紅果¶
谿女得錢畱白魚¶
　　　桂江中題香臺頂　　　　　(唐/)劉言史¶
岧岧香積凌空翠天上名花落幽地老僧相對竟無言¶
山鳥却呼諸佛字¶
　　　題大安池亭　　　　　　　(唐/)雍　陶¶
<pb:KR4h0141_WYG_421-13a>¶
幽島曲池相掩映小橋虚閣半髙低好風好月無人宿¶
夜夜水禽船上棲¶
　　　王官　　　　　　　　　　(唐/)司空圖¶
荷塘煙罩小齋虚景物皆宜入畫圖盡日無人只髙卧¶
一䨇白鳥隔紗厨¶
　　　越鳥　　　　　　　　　　(唐/)鄭　谷¶
背霜南鴈不到處倚棹北人初聽時梅雨滿江春艸歇¶
一聲聲在荔枝枝¶
<pb:KR4h0141_WYG_421-13b>¶
　　　水鳥　　　　　　　　　　(唐/)吳　融¶
煙為行止水為家兩兩三三睡暖沙為謝離鸞兼别鵠¶
如何禁得向天涯¶
　　　晏起　　　　　　　　　　(唐/)韋　莊¶
爾来中酒起常遲卧看南山改舊詩閉户日高春寂寂¶
數聲啼鳥上花枝¶
　　　幽居春思　　　　　　　　　韋　莊¶
緑映紅藏江上邨一聲雞犬似仙源閉門盡日無人到¶
<pb:KR4h0141_WYG_421-14a>¶
翠羽春禽滿樹喧¶
　　　聞春鳥　　　　　　　　　　韋　莊¶
雨晴春鳥滿江邨還似長安舊日聞紅杏花前應笑我¶
我今憔悴亦羞君¶
　　　訪陳處士　　　　　　　　(宋/)蔡　襄¶
橋畔脩篁下碧谿君家元在此橋西來時不似人間世¶
日暖花香山鳥啼¶
　　　從尹師魯飲香山石樓　　　　蔡　襄¶
<pb:KR4h0141_WYG_421-14b>¶
霜後丹楓照曲隄酒䦨明月下前谿石樓夜半空中笑¶
驚起飛禽過水西¶
　　　金陵即事　　　　　　　　(宋/)王安石¶
昏黑投林曉更驚背人相喚百般鳴柴門長閉春風暖¶
事外還能見鳥情¶
　　　隨意　　　　　　　　　　　王安石¶
隨意柴荆手自開沿岡度塹復登臺小橋風露扁舟月¶
迷鳥羈雌竟徃來¶
<pb:KR4h0141_WYG_421-15a>¶
　　　書辨才白雲堂壁　　　　　(宋/)蘇　軾¶
不辭清曉叩松扉却值支公久不歸山鳥不鳴天欲雪¶
卷簾惟見白雲飛¶
　　　絶句　　　　　　　　　　(宋/)陳師道¶
密密丹房疊疉花一枝臨路為人斜丁寧語鳥傳春意¶
白下門東第幾家¶
　　　晩雪湖上　　　　　　　　(宋/)文　同¶
朔風吹雪滿橫湖衆鳥歸栖日欲晡獨坐水軒人不到¶
<pb:KR4h0141_WYG_421-15b>¶
滿林如挂暝禽圖¶
　　　七月十六日題南禪院壁　　(宋/)張　耒¶
秋林落葉已斑斑秋日當庭尚掩闗掃榻晝眠聽鳥語¶
可知身世此時閒¶
　　　聽鳴禽　　　　　　　　　　張　耒¶
流滯江邉鬢已霜又聞春鳥啅朝陽他時北去懷陳迹¶
寒竹疎梅黄土岡¶
　　　曉雨　　　　　　　　　　　張　耒¶
<pb:KR4h0141_WYG_421-16a>¶
輕隂江上千峰秀小雨牆邉百艸生惟有春禽慰孤客¶
曉啼渾似故園聲¶
　　　閒居　　　　　　　　　　(宋/)陳　造¶
種桃接李不辭勤旋作花前把酒人羡煞文禽映花語¶
飛來趂得見成春¶
　　　春日　　　　　　　　　　(宋/)陳與義¶
朝来庭樹有鳴禽紅緑扶春上逺林忽有好詩生眼底¶
安排句法已難尋¶
<pb:KR4h0141_WYG_421-16b>¶
　　　吳門道中　　　　　　　　(宋/)孫　覿¶
一㸃炊煙竹裏邨人家深閉雨中門數聲好鳥不知處¶
千丈藤蘿古木昏¶
　　　遊金沙寺寺有陸希聲侍郎讀書堂在頥山上¶
　　　　　　　　　　　　　　　　孫　覿¶
緑笋遺苞半出籬清谿一曲翠相迷古苔稱意壞牆滿¶
好鳥盡情深樹啼¶
　　　偶作　　　　　　　　　　(宋/)程　俱¶
<pb:KR4h0141_WYG_421-17a>¶
薰風習習動林光紫翠隂中艸木香山鳥一聲清晝永¶
白雲深處北窓凉¶
　　　野望　　　　　　　　　　(宋/)朱　子¶
登髙立馬瞰晴川四面平林接暝煙東望可堪頻極目¶
歸心已度鳥飛前¶
　　　睡覺　　　　　　　　　　(宋/)范成大¶
尋思斷夢半瞢騰漸見天窓紙瓦明宿鳥噪羣穿竹去¶
縣前猶自打殘更¶
<pb:KR4h0141_WYG_421-17b>¶
　　　窓下戲詠　　　　　　　　(宋/)陸　游¶
飛來山鳥語惺愡却是幽人半睡中新竹成隂無彈射¶
不妨同向北窓風¶
　　　蚤行鳴山　　　　　　　　(宋/)楊萬里¶
淡淡清霜薄薄氷曉寒端為作新晴殷勤喚醒梅花睡¶
枝上春禽一兩聲¶
　　　携家小歇嚴州建德縣簿㕔曉起¶
　　　　　　　　　　　　　　　　楊萬里¶
<pb:KR4h0141_WYG_421-18a>¶
不堪乆客只思歸曉起廵檐強撚髭偶聽梅梢啼一鳥¶
舉頭立看獨多時¶
　　　歸途過銅官山　　　　　　(宋/)戴　昺¶
山徑﨑嶇落葉黃青松疎處漏斜陽鳴禽無數聲相應¶
一陣微風野菊香¶
　　　髙陽道中　　　　　　　　(金/)劉　汲¶
杏花開過野桃紅榆栁中間一徑通禽鳥不呼邨塢静¶
滿川煙雨淡濛濛¶
<pb:KR4h0141_WYG_421-18b>¶
　　　即事　　　　　　　　　　(金/)劉　昻¶
山花山雨相兼落谿水谿雲一樣閒野店無人問春事¶
酒旗風外鳥闗闗¶
　　　扇圖　　　　　　　　　　(金/)許　古¶
雲壓谿塘小雪春融融和氣浥輕塵山禽共作梅花夢¶
物性由來嬾是真¶
　　　草堂春暮橫披　　　　　　(金/)馮　璧¶
遷客倚樓家萬里五陵飛鞚酒千金艸堂淡與青山對¶
<pb:KR4h0141_WYG_421-19a>¶
幽鳥一聲春已深¶
　　　憶舊　　　　　　　　　　(金/)曹用之¶
花鳥廵檐喚曉晴喚來和氣滿春城春風二十年前客¶
煮酒青梅也後生¶
　　　雜詩　　　　　　　　　　(金/)劉　豫¶
竹塢人家瀕小谿數枝紅杏出疎籬門前山色帶烟重¶
幽鳥一聲春日遲¶
　　　全氏小樓與南山相對殆几案間物也暇日觴¶
<pb:KR4h0141_WYG_421-19b>¶
　　　　予其上索賦鄙作因口占三絶句(録一/)¶
　　　　　　　　　　　　　　　(元/)王　惲¶
東籬遥見喜悠然况在風煙咫尺間滿勸銀杯畱客醉¶
夕陽佳處鳥飛還¶
　　　春盡　　　　　　　　　　(元/)劉　因¶
草閣垂簾晝掩扉客來知我出門稀鳥鳴淡與人相對¶
花落方知春已歸¶
　　　懷德清别業　　　　　　　(元/)趙孟頫¶
<pb:KR4h0141_WYG_421-20a>¶
楊林堂下百株梅傲雪凌寒次第開枝上山禽曉啁哳¶
定應喚我早歸來¶
　　　晩訪仲章不遇　　　　　　(元/)袁　桷¶
小院春濃落照間碧篁相對乳禽還晩風陣歇遊絲盡¶
留得歸雲在屋山¶
　　　閩浙之交　　　　　　　　(元/)馬祖常¶
路入閩中盡翠微家家蕉葛作秋衣石墻遮竹松圍屋¶
時有丹禽哺子歸¶
<pb:KR4h0141_WYG_421-20b>¶
　　　黃華山中　　　　　　　　(元/)許有壬¶
道人邂逅一開顔為借笻枝䇿我孱鳥語畱人還小住¶
晩風吹破水中山¶
　　　睡起偶成　　　　　　　　(元/)許　楨¶
賦詩舒嘯杖藜行水色山光不世情醉卧午窓誰喚醒¶
栁隂啼鳥兩三聲¶
　　　徽宗畫梨花青禽圖　　　　(元/)虞　集¶
宿雨初收禁林寂玉斧臨忩看春色蒺藜沙上暖塵飛¶
<pb:KR4h0141_WYG_421-21a>¶
何處人間作寒食¶
　　　桃花幽禽圖　　　　　　　(元/)陳　旅¶
金塘花竹灔春紅枝上幽禽弄暖風莫把殘英都蹴盡¶
無情流水畫橋東¶
　　　題雪禽　　　　　　　　　(元/)李　祁¶
幽禽棲穏棘枝低黯慘江天雪四圍明日郊原晴爛熳¶
好尋芳樹弄毛衣¶
　　　絶句　　　　　　　　　　(元/)倪　瓚¶
<pb:KR4h0141_WYG_421-21b>¶
醉喚吳姬舞蹋筵風䦨花陣亦回旋愁生細雨寒煙外¶
詩在青蘋白鳥邉¶
　　　雨中春望　　　　　　　　(明/)高　啟¶
郡樓髙望見江頭油壁行春事已休落盡棠梨寒食雨¶
只應啼鳥不知愁¶
　　　過北塘道中　　　　　　　　高　啟¶
渺渺一徑兩陂間楊栁初發水潺潺驚魚忽散人影盡¶
啼鳥時来春意䦨¶
<pb:KR4h0141_WYG_421-22a>¶
　　　棘竹三禽圖　　　　　　　　高　啟¶
棘枝疎瘦竹枝低三鳥寒多每並棲月落山空秋夢斷¶
不知誰箇最先啼¶
　　　三十六灣　　　　　　　　(明/)楊士竒¶
湘隂縣南江水斜春來兩岸無人家深林日午鳥啼歇¶
開徧滿山紅白花¶
　　　次錢文伯題雲林詩韻　　　(明/)沈　應¶
紅葉橋邉艸舎低半灘斜照水平谿舊時曾記求詩過¶
<pb:KR4h0141_WYG_421-22b>¶
疎雨桐花幽鳥啼¶
　　　舟中暮歸　　　　　　　　(明/)張　泰¶
㫁栁殘沙不掩堤葦叢幽稱水禽棲半江斜照將秋色¶
相送歸船到竹谿¶
　　　初晴　　　　　　　　　　(明/)陳憲章¶
初晴樓上燕飛飛樓下歌人白苧衣一曲未終花落去¶
滿林啼鳥送春歸¶
　　　喜晴　　　　　　　　　　　陳憲章¶
<pb:KR4h0141_WYG_421-23a>¶
西林收雨鵓鳩靈卷被開窓對曉晴風日醉花花醉鳥¶
竹門啼過兩三聲¶
　　　題畫　　　　　　　　　　(明/)沈　周¶
愛是垂楊嫩緑齊放舟遲日弄春谿滄浪自唱無人和¶
飛過水禽能一啼¶
　　　其二¶
碧水丹山映杖藜夕陽猶在小橋西微吟不道驚谿鳥¶
飛入亂雲深處啼¶
<pb:KR4h0141_WYG_421-23b>¶
　　　放苑内諸禽　　　　　　　(明/)陳　沂¶
多年調養在雕籠放出初飛失舊叢祗為恩深不能去¶
朝来還繞上陽宮¶
　　　題畫　　　　　　　　　　(明/)龔用卿¶
獨向江頭坐釣磯浮嵐空翠照春衣臨流回首看歸鳥¶
髙樹無風山葉飛¶
　　　聞鳥　　　　　　　　　　(明/)陳　淳¶
重重煙樹鎖招提野客來尋路不迷纔過板橋塵土隔¶
<pb:KR4h0141_WYG_421-24a>¶
　落花無數鳥争啼¶
　　　雨晴　　　　　　　　　　　(明/)夏雲英¶
　海棠初種竹新移流水潺潺入小池春雨乍晴風日好¶
　一聲啼鳥過花枝¶
　¶
　¶
　¶
　¶
<pb:KR4h0141_WYG_421-24b>¶
　¶
　¶
　¶
　¶
　¶
　¶
　¶
御定佩文齋詠物詩選卷四百二十一¶
