# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:23.708166
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷三百六十
<pb:KR4h0141_WYG_360-1a>¶
　欽定四庫全書¶
御定佩文齋詠物詩選卷三百六十¶
　　杜䳌花類(山石榴/)　(躑躅/)　(謝豹花同/)¶
　　　五言古¶
　　　　詠山榴　　　　　　　　　(梁/)沈　約¶
　靈園同佳稱幽山有竒質停采久彌鮮含華豈期實長¶
　願微名隠無使孤株出¶
　　　七言古(附長短句/)¶
<pb:KR4h0141_WYG_360-1b>¶
　　　　山石榴寄元九　　　　　　(唐/)白居易¶
　山石榴一名山躑躅一名杜䳌花杜䳌啼時花撲撲九¶
　江三月杜䳌來一聲催得一枝開江城上佐閒無事山¶
　下斸得廳前栽爛熳一欄十八樹根株有數花無數千¶
　房萬葉一時新嫩紫殷紅鮮麴塵淚痕裛損臙脂臉剪¶
　刀裁破紅綃巾謫仙初墮愁在世姹女新嫁嬌泥春日¶
　射血珠將滴地風翻火燄欲燒人閒折兩枝持在手細¶
　看不似人間有花中此物是西施芙蓉芍藥皆嫫母竒¶
<pb:KR4h0141_WYG_360-2a>¶
芳絶艶别者誰通州遷客元拾遺拾遺初貶江陵去去¶
時正值青春暮商山秦嶺愁煞人山石榴花紅夾路題¶
詩報我何所云苦云色似石榴裠當時叢畔惟思我今¶
日欄前只憶君憶君不見坐銷落日西風起紅紛紛¶
　　　喜山石榴花開　　　　　　　白居易¶
忠州州裏今日花廬山山頭去年樹巳憐根損斬新栽¶
還喜花開依舊數赤玉何人少琴軫紅纈誰家合羅袴¶
但知爛熳恣情開莫怕南賔桃季妒¶
<pb:KR4h0141_WYG_360-2b>¶
　　五言律¶
　　　酬鄭毗躑躅詠　　　　　　(唐/)孟　郊¶
不似人手致豈關地勢偏孤光裊餘翠獨影舞多妍迸¶
火燒閒地紅星墮青天忽驚物表物嘉客為留連¶
　　　杜䳌花　　　　　　　　　(唐/)方　干¶
未問移栽日先愁落地時疎中從間葉密處莫燒枝郢¶
客敎誰採胡蜂是自知周廻兩三歩常有醉鄉期¶
　　七言律¶
<pb:KR4h0141_WYG_360-3a>¶
　　　題山石榴花　　　　　　　(唐/)白居易¶
一叢千朶壓闌干剪碎紅綃却作團風嫋舞腰香不盡¶
露銷粧臉淚新乾薔薇帶刺攀應嬾菡萏生泥翫亦難¶
爭及此花簷戸下任人採弄盡人看¶
　　　玉泉寺南三里澗下多深紅躑躅繁艶殊常感¶
　　　　惜題詩以示遊者　　　　　白居易¶
玉泉南澗花竒怪不似花叢似火堆今日多情惟我到¶
每年無故為誰開寧辭辛苦行三里更與留連飲兩杯¶
<pb:KR4h0141_WYG_360-3b>¶
猶有一般辜負事不將歌舞管絃來¶
　　五言絶句¶
　　　寒食日題杜䳌花　　　　　(唐/)曹　松¶
一朶又一朶併開寒食時誰家不禁火總在此花枝¶
　　七言絶句¶
　　　宫中詞　　　　　　　　　(唐/)王　建¶
太儀前日煖房來囑向昭陽乞藥栽勅賜一窠紅躑躅¶
謝恩未了奏花開¶
<pb:KR4h0141_WYG_360-4a>¶
　　　武關南見元九題山石榴花見寄¶
　　　　　　　　　　　　　　　(唐/)白居易¶
往來同路不同時前後相思兩不知行過關門三四里¶
榴花不見見君詩¶
　　　戲問山石榴　　　　　　　　白居易¶
小樹山榴近砌栽半含紅蕚帶花來爭知司馬夫人妒¶
移到庭前便不開¶
　　　山石榴花　　　　　　　　(唐/)施肩吾¶
<pb:KR4h0141_WYG_360-4b>¶
深色燕脂碎剪紅巧能攢合是天公莫言無物堪相比¶
妖艶西施春驛中¶
　　　山石榴　　　　　　　　　(唐/)杜　牧¶
似火山榴映小山繁中能薄艶中閒一朶佳人玉釵上¶
祗疑燒却翠雲鬟¶
　　　漫書　　　　　　　　　　(唐/)司空圖¶
谿邉隨事有桑麻盡日山程十數家莫怪行人頻悵望¶
杜䳌不是故鄉花¶
<pb:KR4h0141_WYG_360-5a>¶
　　　　躑躅(題趙昌畫/)　　　　　　(宋/)蘇軾¶
　楓林翠壁楚江干躑躅千層不忍看開巻便知歸路近¶
　劒南樵客為施丹¶
　　　　春詞　　　　　　　　　　(元/)胡天游¶
　煖風深巷賣花天爭買繁花裊鬢邉揀得一枝紅躑躅¶
　隔簾抛與沈郎錢¶
　　　　杜䳌花漫興　　　　　　　(明/)張獻翼¶
　花花葉葉正含芳麗景朝朝夜夜長何事江南春去盡¶
<pb:KR4h0141_WYG_360-5b>¶
　子規聲裏駐年光¶
　　　　竹枝詞　　　　　　　　　(明/)王叔承¶
　白鹽生井火生畬女子行商男作家橦布紅衫來換米¶
　滿頭都挿杜䳌花¶
　¶
　¶
　¶
御定佩文齋詠物詩選巻三百六十¶
