# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:26.090073
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷四百三十七
<pb:KR4h0141_WYG_437-1a>¶
　欽定四庫全書¶
御定佩文齋詠物詩選巻四百三十七¶
　　鶯類¶
　　　五言古¶
　　　　白田馬上聞鶯　　　　　　(唐/)李　白¶
　黄鸝啄紫椹五月鳴桑枝我行不記日誤作陽春時蠶¶
　老客未歸白田已繰絲驅馬又前去捫心空自悲¶
　　　　聞早鶯　　　　　　　　　(唐/)白居易¶
<pb:KR4h0141_WYG_437-1b>¶
　日出眠未起屋頭聞早鶯忽如上林曉萬年枝上鳴憶¶
　為近臣時秉筆直承眀春深視艸暇旦暮聞此聲今聞¶
　在何處寂寞潯陽城鳥聲信如一分别在人情不作天¶
　涯意豈殊禁中聽¶
　　　　聞晩鶯　　　　　　　　　(明/)髙　啟¶
　昨歳聞孤囀綠陰山院行今朝寢齋雨重聽獨含情西¶
　澗多喬木何為亦到城¶
　　　　黄鳥日來啼　　　　　　　(明/)胡宗仁¶
<pb:KR4h0141_WYG_437-2a>¶
黄鳥弄羙響日啼檐間樹檐樹多佳陰覆我庭前路主¶
人懶出門坐臥送宵曙若云此中非黄鳥亦應去¶
　　七言古(附長短句/)¶
　　　侍從宜春苑奉詔賦龍池柳色初青聽新鶯百¶
　　　　囀歌　　　　　　　　　(唐/)李　白¶
東風已綠瀛洲艸紫殿紅樓覺春好池南栁色半青青¶
縈煙嬝娜拂綺城垂絲百尺挂雕楹上有好鳥相和鳴¶
間關早得春風情春風巻入碧雲去千門萬户皆春聲¶
<pb:KR4h0141_WYG_437-2b>¶
是時君王在鎬京五雲垂輝耀紫清仗出金宫隨日轉¶
天廻玉輦繞花行始向蓬萊看舞鶴還過&KR0581;若聽新鶯¶
新鶯飛繞上林苑願入簫韶雜鳳笙¶
　　　聽鶯曲　　　　　　　　　(唐/)韋應物¶
東方欲曙花㝠㝠啼鶯相喚亦可聽乍去乍來時近逺¶
纔聞南陌又東城忽似上林翻下苑綿綿蠻蠻如有情¶
欲囀不囀意自嬌羗兒弄笛曲未調前聲後聲不相及¶
秦女學筝指猶澀須臾風暖朝日暾流鶯變作百鳥喧¶
<pb:KR4h0141_WYG_437-3a>¶
誰家懶婦驚殘夢何處愁人憶故園伯勞飛過聲局促¶
戴勝下時桑田緑不及流鶯日日啼花間能使萬家春¶
意閒有時斷續聽不了飛去花枝猶裊裊還棲碧樹鏁¶
千門春漏方殘一聲曉¶
　　　聽鶯曲　　　　　　　　　(元/)楊維楨¶
紫騮踏花雲滿足南陌東阡日馳逐不如幽谷黄衣郎¶
好音綿蠻出深木鄰家女兒愁别離楊花却傍珠簾飛¶
樓前關山人未歸奈何奈何啼黄鸝¶
<pb:KR4h0141_WYG_437-3b>¶
　　　四禽圖　　　　　　　　　(明/)李東陽¶
金堤栁色黄於酒枝上黄鸝嬌勝栁歌喉宛轉色娉婷¶
種種春光無不有春來何遲去何速囬首紅顔憶騎竹¶
急須携酒聽黄鸝莫待楊花眯人目¶
　　　秋鶯歌　　　　　　　　　(明/)僧宗泐¶
千林入秋露氣清林中尚有黄鶯聲似與羣蟬争意氣¶
東林飛過西林鳴向來春風花滿城栁條拂地如長纓¶
綿綿蠻蠻斷復續千人萬人側耳聽髙樓半醉客閣&KR0678;¶
<pb:KR4h0141_WYG_437-4a>¶
停吹笙白馬貴公子挾彈不敢驚此時胡為不喜聽奈¶
何節序移人情只合深蔵緘爾口亦有妬爾金衣眀反¶
舌無聲良已久伯勞布榖俱潛形秋鶯秋鶯爾能翩然¶
入幽谷老翁歌詩送爾便覺心和平¶
　　五言律¶
　　　詠鶯　　　　　　　　　　(唐/)李　嶠¶
芳樹雜花紅羣鶯亂曉空聲分折楊吹嬌韻落梅風寫¶
囀清絃裏遷喬暗木中友生若可冀幽谷響還通¶
<pb:KR4h0141_WYG_437-4b>¶
　　　詠黄鶯　　　　　　　　　(唐/)孫　處¶
睍睆度花紅間關亂曉空乍離幽谷日先轉上林風翔¶
集春臺側低昻錦帳中聲詩辯摶黍比興思無窮¶
　　　聽宫鶯　　　　　　　　　(唐/)王　維¶
春樹繞宫牆春鶯囀曙光忽驚啼暫斷移處弄還長隠¶
葉棲承露攀花出未央遊人未應返為此始思鄉¶
　　　鶯聲　　　　　　　　　　(唐/)羅　隠¶
井上梧桐暗花間霧露稀一枝晴復暖百囀是兼非金¶
<pb:KR4h0141_WYG_437-5a>¶
屋夢初覺玉關人未歸不堪閒日聽因爾又沾衣¶
　　　聞鶯　　　　　　　　　　(宋/)楊萬里¶
過雨谿山浄新晴花栁眀來穿兩好樹别作一家聲故¶
欲撩詩興仍添懐友情驚飛苦難見那更綠陰成¶
　　五言排律¶
　　　早春雪中聞鶯　　　　　　(唐/)韓　愈¶
朝鶯雪裏新雪樹眼前春帶澀先迎氣侵寒巳報人其¶
矜初聽早誰貴後聞頻暫囀那成曲孤鳴豈及辰風霜¶
<pb:KR4h0141_WYG_437-5b>¶
徒自保桃李詎相親寄謝幽棲友辛勤不為身¶
　　　鶯出谷　　　　　　　　　(唐/)錢可復¶
玉律陽和變時禽羽翮新載飛初出谷一囀巳驚人拂¶
栁宜煙暖衝花覺路春迎風翻翰疾向日弄吭頻求友¶
心何切遷喬幸有因華林饒玉樹棲託及芳晨¶
　　　鶯出谷　　　　　　　　　(唐/)張　鷺¶
弱質隨儔匹遷鶯正及春乘風音響逺映日羽毛新已¶
得辭幽谷還將脱俗塵鴛鸞方可慕鷰雀逈無鄰遊止¶
<pb:KR4h0141_WYG_437-6a>¶
知難屈翻飛在此伸一枝如借便終冀託深仁¶
　　　栁陌聽早鶯　　　　　　　(唐/)陶　翰¶
忽來枝上囀還似谷中聲乍使香閨静偏傷逺客情間¶
關難辨處斷續若頻驚玉勒留將久青樓夢不成千門¶
候曉發萬井報春生徒有知音賞慚非臯鶴鳴¶
　　　禁林聞曉鶯　　　　　　　(唐/)陸　扆¶
曙色分層漢鶯聲繞上林報花開瑞錦催栁綻黄金斷¶
續隨風逺間關送月沈語當温樹近飛覺禁林深繡户¶
<pb:KR4h0141_WYG_437-6b>¶
驚殘夢瑶池轉好音願將棲息意從此沃天心¶
　　七言律¶
　　　流鶯　　　　　　　　　　(唐/)李商隠¶
流鶯漂蕩復參差度陌臨流不自持巧囀豈能無本意¶
良辰未必有佳期風朝露夜陰晴裏萬户千門開閉時¶
曾苦傷春不忍聽鳳城何處有花枝¶
　　　宫鶯　　　　　　　　　　(唐/)徐　夤¶
領得春光在帝家早從深谷出煙霞閒棲仙禁日邊栁¶
<pb:KR4h0141_WYG_437-7a>¶
饑啄御園天上花睍睆只宜陪閣鳳間關多是問宫娃¶
可憐鸚鵡矜言語長閉雕籠歳月賖¶
　　　早鶯　　　　　　　　　　(唐/)僧貫休¶
何處經年絶好音暖風催出囀喬林羽毛新刷陶潛菊¶
喉舌初調叔夜琴蔵雨並棲紅杏密避人雙入綠楊深¶
曉來枝上千般語應共桃花説舊心¶
　　　鶯梭　　　　　　　　　　(元/)謝宗可¶
自織春風金縷衣穿紅度翠往來飛栁堤暗捲絲千尺¶
<pb:KR4h0141_WYG_437-7b>¶
花塢横抛錦萬機時見枝頭捎蝶去不愁壁上化龍歸¶
羞同杼軸勞紅女一擲遷喬願有違¶
　　　禁中聞鶯　　　　　　　　(明/)章　懋¶
禁苑花深晝漏遲鶯聲遥在萬年枝不隨舞袖歌金縷¶
却伴仙韶奏玉墀長信夢囬欹枕處𤨏闈吟罷倚䦨時¶
東風空費如簧舌不道眀廷有鳳儀¶
　　　春暮見鶯　　　　　　　　(明/)石　珤¶
百花開盡見鶯流一囀能添數種愁巧舌傍人何太苦¶
<pb:KR4h0141_WYG_437-8a>¶
春光隨水已難留心驚陌上誰家笛夢破城南少婦樓¶
栁色萬行聽不斷莫牽詩思到揚州¶
　　　初自彭城山行聞鶯　　　　(明/)王世貞¶
水宿逶迤不計程有無春事未分眀白門渡口逢三月¶
黄鳥行邊始一聲句向清時稀感慨官因遲暮減心情¶
祗園桃李花如錦秪為遊人特底生¶
　　　新鶯　　　　　　　　　　(明/)屠　隆¶
初來閣外弄春暉上下花間試學飛小語未全調玉管¶
<pb:KR4h0141_WYG_437-8b>¶
薄寒深自䕶金衣龍池萬栁棲應怯紫殿千門見總稀¶
九十韶華愁易老啼殘紅藥緑陰肥¶
　　　秋鶯　　　　　　　　　　(明/)廖孔說¶
喈喈秋老曙河斜嫩麴清塵浸露華黄葉誤求空谷友¶
丹楓虛擬上陽花蒹葭漠漠逢歸燕楊栁蕭蕭伴暮鴉¶
珠箔玉樓絃管日金衣誰料尚天涯¶
　　五言絶句¶
　　　詠黄鶯兒　　　　　　　　(唐/)鄭　愔¶
<pb:KR4h0141_WYG_437-9a>¶
欲囀聲猶澀將飛羽未調髙風不借便何處得遷喬¶
　　　江行　　　　　　　　　　(唐/)錢　起¶
秋風動客心寂寂不成吟飛上危檣立鶯啼報好音¶
　　　洛陽陌　　　　　　　　　(唐/)顧　況¶
鶯聲滿御堤堤拂栁絲齊風送名花落香紅襯馬蹄¶
　　　殘鶯　　　　　　　　　　(唐/)雍裕之¶
花䦨鶯亦懶不語似含情何言百囀舌惟餘一兩聲¶
　　　早起　　　　　　　　　　(唐/)李商隠¶
<pb:KR4h0141_WYG_437-9b>¶
風露澹清晨簾間獨起人鶯花啼又笑畢竟是誰春¶
　　　春中　　　　　　　　　　(唐/)司空圖¶
伏溜侵階潤繁花隔竹香嬌鶯方曉聽無事過南塘¶
　　　退居漫題　　　　　　　　　司空圖¶
花缺傷難綴鶯喧奈細聽惜春春已晩珍重艸青青¶
　　　曉起聞鶯　　　　　　　　(元/)趙孟頫¶
暑氣曉來清時時聞逺鶯還思故園路松下綠苔生¶
　　　晩春即事　　　　　　　　(元/)朱徳潤¶
<pb:KR4h0141_WYG_437-10a>¶
誰道林鶯老金衣薄更新春來復春去老却聽鶯人¶
　　　新鶯　　　　　　　　　　(明/)袁　凱¶
芳樹何年到西園夢裏驚不須重聽汝只是舊時聲¶
　　　寄都主事穆　　　　　　　(明/)李夢陽¶
江艸喚愁生思君黄鳥鳴遥心將夜月同滿闔閭城¶
　　　送王生北行　　　　　　　　李夢陽¶
朝散午門西春風起御堤上林花半發㡬處早鶯啼¶
　　　舟中雜詠　　　　　　　　(明/)徐　霖¶
<pb:KR4h0141_WYG_437-10b>¶
綠樹坐黄鸝青秧㸃白鷺睡起倚船窗知是江南路¶
　　　閒居　　　　　　　　　　(明/)南元善¶
碧窗紅藥砌青簡緑牙籖花落鶯啼樹風囬燕入簾¶
　　　春晩　　　　　　　　　　(明/)章士雅¶
春雨過前谿垂楊樹樹低綠窗人不語惟有曉鶯啼¶
　　六言絶句¶
　　　鶯　　　　　　　　　　　(唐/)李　中¶
羽毛特異諸禽出谷堪聽好音薄暮欲棲何處雨昏楊¶
<pb:KR4h0141_WYG_437-11a>¶
栁深深¶
　　　湖上　　　　　　　　　　(元/)張　憲¶
紅杏牆邊粉蝶綠楊窗外黄鸝何處春光最好蹋青人¶
在蘇堤¶
　　　雜詠　　　　　　　　　　(元/)馬　臻¶
堤晩遊人争渡花密流鶯亂鳴近水亭臺栁色轉山樓¶
觀鐘聲¶
　　　其二¶
<pb:KR4h0141_WYG_437-11b>¶
楚尾吳頭舊夢水邊山際閒情一夜杏園風急等閒吹¶
老鶯聲¶
　　　郊居　　　　　　　　　　(明/)袁　凱¶
日轉花陰傍户雨餘山色沿堤一雙蝴蝶對舞㡬箇鶯¶
兒亂啼¶
　　　六言　　　　　　　　　　(明/)顧　清¶
園林日日春風市喧不到牆東犬臥落紅籬下鶯啼新¶
綠陰中¶
<pb:KR4h0141_WYG_437-12a>¶
　　　春遊　　　　　　　　　　(明/)李濓¶
太乙宫前栁色天清寺口鶯啼暖風吹面酒醒斜日穿¶
花路迷¶
　　七言絶句¶
　　　過劉五　　　　　　　　　(唐/)李　頎¶
洛陽一别棃花新黄鳥飛飛逢故人携手當年共為樂¶
無驚蕙艸惜殘春¶
　　　漫興　　　　　　　　　　(唐/)杜　甫¶
<pb:KR4h0141_WYG_437-12b>¶
眼見客愁愁不醒無賴春色到江亭即遣花開深造次¶
便教鶯語太丁寧¶
　　　寒食寄京師諸弟　　　　　(唐/)韋應物¶
雨中禁火空齋冷江上流鶯獨坐聽把酒看花想諸弟¶
杜陵寒食艸青青¶
　　　春思　　　　　　　　　　　韋應物¶
野花如雪繞江城坐見年芳憶帝京閶闔曉開凝碧樹¶
曾陪鵷鷺聽流鶯¶
<pb:KR4h0141_WYG_437-13a>¶
　　　贈逺　　　　　　　　　　(唐/)顧　況¶
暫出河邊思逺道却來窗下聽新鶯故人一别㡬時見¶
春草還從舊處生¶
　　　送郭秀才　　　　　　　　　顧　況¶
故人曽任丹徒令買得青山擬獨耕不作艸堂招逺客¶
却將垂栁借啼鶯¶
　　　移家别湖上亭　　　　　　(唐/)戎昱¶
好是春風湖上亭栁條藤蔓繫離情黄鶯久住渾相識¶
<pb:KR4h0141_WYG_437-13b>¶
欲别頻啼四五聲¶
　　　春霽花萼樓南聞宫鶯　　　(唐/)楊　凌¶
祥煙瑞氣曉來輕柳變花開共作晴黄鳥逺啼鳷鵲觀¶
春風流出鳳凰城¶
　　　春興　　　　　　　　　　(唐/)武元衡¶
楊柳陰陰細雨晴殘花落盡見流鶯春風一夜吹鄉夢¶
又逐春風到洛城¶
　　　和武相公春曉聞鶯　　　　(唐/)楊巨源¶
<pb:KR4h0141_WYG_437-14a>¶
語恨飛遲天欲眀殷勤似訴有餘情仁風已及芳菲節¶
猶向花谿鳴㡬聲¶
　　　宫詞　　　　　　　　　　(唐/)王　建¶
鴛鴦瓦上瞥然聲晝寢宫娥夢裏驚元是君王金彈子¶
海棠花下打流鶯¶
　　　和門下武相公春曉聞鶯　　　王　建¶
侵黑行飛一兩聲春寒囀小未分眀若敎更解諸餘語¶
應向宫花不惜情¶
<pb:KR4h0141_WYG_437-14b>¶
　　　殘春曲　　　　　　　　　(唐/)白居易¶
禁苑殘鶯三四聲景遲風慢暮春情日西無事牆陰下¶
閒踏宫花獨自行¶
　　　春詞　　　　　　　　　　(唐/)施肩吾¶
黄鳥啼多春日髙紅芳開盡井邊桃羙人手暖裁衣易¶
片片輕雲落剪刀¶
　　　山中送友人　　　　　　　　施肩吾¶
欲折楊枝别恨生一重枝上一啼鶯亂山重疊雲相掩¶
<pb:KR4h0141_WYG_437-15a>¶
君向亂山何處行¶
　　　江南春　　　　　　　　　(唐/)杜　牧¶
千里鶯啼綠映紅水邨山郭酒旗風南朝四百八十寺¶
多少樓臺煙雨中¶
　　　訪友人幽居　　　　　　　(唐/)雍　陶¶
落花門外春將盡飛絮庭前日欲髙深院客來人未起¶
黄鸝枝上啄櫻桃¶
　　　待漏院吟　　　　　　　　(唐/)劉　鄴¶
<pb:KR4h0141_WYG_437-15b>¶
玉堂簾外獨遲遲眀月初沈勘契時閒聽景陽鐘盡後¶
兩鶯飛上萬年枝¶
　　　曉登成都迎春閣　　　　　(唐/)劉　駕¶
未櫛凭欄眺錦城煙籠萬井二江眀香風滿閣花滿樹¶
樹樹樹頭啼曉鶯¶
　　　和襲羙春夕陪崔諫議櫻桃園宴¶
　　　　　　　　　　　　　　　(唐/)陸龜蒙¶
佳人芳樹雜春蹊花外煙濛月漸低㡬度艶歌清欲轉¶
<pb:KR4h0141_WYG_437-16a>¶
流鶯驚起不成棲¶
　　　鸝　　　　　　　　　　　(唐/)司空圖¶
不是流鶯獨占春林間彩翠四時新應知擬上屏風畫¶
偏坐横枝亦向人¶
　　　楊柳枝夀盃詞　　　　　　　司空圖¶
灞亭東去徹隋堤贈别何須醉似泥萬里往來無一事¶
便帆輕拂亂鶯啼¶
　　　早入諫院　　　　　　　　(唐/)鄭　谷¶
<pb:KR4h0141_WYG_437-16b>¶
紫雲重疊抱春城廊下人稀唱漏聲偷得微吟斜倚柱¶
滿衣花露聽宫鶯¶
　　　黄鶯　　　　　　　　　　　鄭　谷¶
春雲薄薄日輝輝宫樹煙深隔水飛應為能歌繫仙籍¶
麻姑乞與女真衣¶
　　　幽齋　　　　　　　　　　(唐/)僧齊已¶
幽院纔容箇小庭疎篁低短不堪情春來猶賴鄰僧樹¶
時引流鶯送好聲¶
<pb:KR4h0141_WYG_437-17a>¶
　　　獨卧　　　　　　　　　　(宋/)王安石¶
茅檐午影轉悠悠門閉青苔水亂流百囀黄鸝看不見¶
海棠無數出牆頭¶
　　　示西林可師　　　　　　　(宋/)朱　子¶
身世年來欲兩忘一春隨意住僧房行逢舊隠低囬久¶
綠樹鶯啼清晝長¶
　　　五月聞鶯　　　　　　　　(宋/)范成大¶
桑陰浄盡麥頭齊江上聞鶯每歳遲不及曉風鵯鵊子¶
<pb:KR4h0141_WYG_437-17b>¶
迎春啼到送春時¶
　　　其二¶
一聲初上最髙枝忙殺嘔啞百舌兒老盡西園千樹綠¶
却憐槐眼正迷離¶
　　　晩春田園雜興　　　　　　　范成大¶
雨後山家起較遲天窗新色半熹微老翁敧枕聽鶯囀¶
童子開門放燕飛¶
　　　新涼　　　　　　　　　　(宋/)徐　璣¶
<pb:KR4h0141_WYG_437-18a>¶
水滿田疇稻葉齊日光穿樹曉煙低黄鶯也愛新涼好¶
飛過青山影裏啼¶
　　　越州歌　　　　　　　　　(宋/)汪元量¶
年年宫栁好春光百囀黄鸝遶建章冶杏夭姚紅勝錦¶
牡丹屏裏燕諸王¶
　　　宫詞　　　　　　　　　(宋/)花蕊夫人¶
侍女争揮玉彈弓金丸飛入亂花中一時驚起流鶯散¶
踏落殘花滿地紅¶
<pb:KR4h0141_WYG_437-18b>¶
　　　城西遊　　　　　　　　　(元/)劉秉忠¶
昨朝信馬鳳城西鞭約垂楊過小堤春色滿園花勝錦¶
黄鸝只揀好枝啼¶
　　　栁下聽鶯　　　　　　　　(元/)許有孚¶
陰陰煙翠足潛身其奈嬌喉百囀新却憶當年閶闔曉¶
恩袍光照上林春¶
　　　到京師　　　　　　　　　(元/)楊　載¶
城雪初消薺菜生角門深巷少人行栁梢聽得黄鸝語¶
<pb:KR4h0141_WYG_437-19a>¶
此是春來第一聲¶
　　　題黄鸝海棠圖　　　　　　(元/)陳　旅¶
二月園池蜀錦殷多情宫鳥喜來看上林春色濃於酒¶
莫把黄金鑄彈丸¶
　　　和馬伯庸學士擬古宫詞　　(元/)貢師泰¶
雲影微開日脚垂杏花深院落遊絲不知誰動秋千索¶
驚起黄鸝過别枝¶
　　　京城春日　　　　　　　　(元/)納　延¶
<pb:KR4h0141_WYG_437-19b>¶
官牐氷消綠漫堤落花流水五門西黄鸝不管春深淺¶
飛入南城樹上啼¶
　　　次韻趙祭酒城東宴集　　　(元/)納　延¶
金河流水碧粼粼御柳煙銷曙色新黄鳥只愁春去逺¶
隔窗呼醒看花人¶
　　　即席用蘇世賢韻送郭子昭　(元/)許　謙¶
攬轡春風入駿蹄兩堤煙柳䕶晴谿黄鶯自有留人意¶
相對殘紅不忍啼¶
<pb:KR4h0141_WYG_437-20a>¶
　　　湖光山色樓口占　　　　　(元/)顧　瑛¶
雨隨牛跡坡坡緑雲轉山腰樹樹齊江閣晩添涼似洗¶
隔林時有野鶯啼¶
　　　春日幽居　　　　　　　　(元/)馬　臻¶
淺淺春風尚帶寒日斜香篆半燒殘杏花一樹開如錦¶
怕觸啼鶯不倚䦨¶
　　　邨中書事　　　　　　　　　馬　臻¶
軋軋繰車艸屋低新篁帶籜出檐齊鶯雛未省逢人避¶
<pb:KR4h0141_WYG_437-20b>¶
直向路傍花上啼¶
　　　賦得聞鶯送客　　　　　　(明/)朱恬烄¶
隔市炊煙曙色遲小城初霽落花時嬌鶯歴歴啼芳樹¶
不解春風有别離¶
　　　閏三月有感　　　　　　　(明/)髙　啟¶
綠樹殘鶯偶一鳴聽來方解憶山行今年不是逢餘閏¶
已過春光半日程¶
　　　春夜　　　　　　　　　　(明/)沈　應¶
<pb:KR4h0141_WYG_437-21a>¶
半輪月映杏梢頭小院朱簾却上鈎鶯怯輕寒猶未睡¶
畫欄西畔替人愁¶
　　　黄鶯　　　　　　　　　　(明/)李東陽¶
柳花如雪滿春城始聽東風第一聲夢裏江南舊時路¶
隔谿煙雨未分眀¶
　　　新春謾興　　　　　　　　(明/)劉　玉¶
杖藜門外問浮槎路隔谿南處士家梅子漸肥梔子瘦¶
黄鸝啼盡雨中花¶
<pb:KR4h0141_WYG_437-21b>¶
　　　雨中過匏菴先生園居　　　(明/)陳　章¶
海月菴前景自清更看疎雨快吟情紅芳落盡還堪賞¶
緑樹黄鸝三五聲¶
　　　京館聞鶯　　　　　　　　(明/)祝允眀¶
天風吹出掖垣聲瀏亮緱山午夜笙錯認閶門折楊柳¶
一時飛夢滿江城¶
　　　白雀返棹李王二子送余過虞山下作¶
　　　　　　　　　　　　　　　(明/)王　寵¶
<pb:KR4h0141_WYG_437-22a>¶
隨山髙下野人家春夏林深不斷花可奈流鶯千百囀¶
陰陰綠樹映紅霞¶
　　　絶句　　　　　　　　　　(明/)蘇　濓¶
新筍抽林與屋齊亂紅飛過畫䦨西流鶯不管春來去¶
坐向綠陰深處啼¶
　　　春盡日聞鶯　　　　　　　(明/)孫　艾¶
正愁春去對春風忽聽鶯啼碧樹叢無數飛花向簾幕¶
將愁盡入一聲中¶
<pb:KR4h0141_WYG_437-22b>¶
　　　愚公園春酌　　　　　　　(明/)謝　榛¶
共醉春風且放情白雲無定若浮名好花開落尋常事¶
遮莫黄鸝不住聲¶
　　　早夏示殿卿　　　　　　　(明/)李攀龍¶
長夏園林黄鳥來百花春酒復新開人生把酒聽黄鳥¶
黄鳥一聲酒一杯¶
　　　徐汝思見過林亭　　　　　　李攀龍¶
五柳陰陰逼酒清一杯須見故人情明朝馬上聽黄鳥¶
<pb:KR4h0141_WYG_437-23a>¶
　不似尊前喚友聲¶
　　　　飲錢大花樹下　　　　　　(明/)吴孺子¶
　平堤水漫小紅香醉後風來花滿床無奈黄鸝仍勸酒¶
　數聲飛過竹邊牆¶
　　　　鷲嶺寺寄友人　　　　　　(明/)吴　兆¶
　水漫長橋深復深寺門花密柳陰陰尋余只在鶯聲裏¶
　不聽鶯聲何處尋¶
　¶
<pb:KR4h0141_WYG_437-23b>¶
　¶
　¶
　¶
　¶
　¶
　¶
　¶
御定佩文齋詠物詩選巻四百三十七¶
