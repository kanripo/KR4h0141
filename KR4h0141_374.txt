# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:24.107107
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷三百七十四
<pb:KR4h0141_WYG_374-1a>¶
　欽定四庫全書¶
御定佩文齋詠物詩選卷三百七十四¶
　　雜樹類¶
　　　五言古¶
　　　　詠疏楓　　　　　　　　　(梁/)簡文帝¶
　萎緑暎葭青疏紅分浪白花葉灑行舟仍持送逺客¶
　　　　植靈夀木　　　　　　　　(唐/)柳宗元¶
　白華鑒寒水怡我適野情前趨聞長老重復欣嘉名蹇¶
<pb:KR4h0141_WYG_374-1b>¶
　連易衰朽方剛謝經營敢期齒杖賜聊且移孤莖叢萼¶
　中競秀分房外舒英柔條乍反植勁節常對生循翫足¶
　忘疲稍覺步武輕安能事翦伐持用資徒行¶
　　　　宥老楮　　　　　　　　　(宋/)蘇　軾¶
　我牆東北隅張王維老榖樹先樗櫟大葉等桑柘沃流¶
　膏馬乳漲墮子楊梅熟胡為尋丈地養此不材木蹶之¶
　得輿薪規以種松菊静言求其用畧數得五六膚為蔡¶
　侯紙子入桐君録黄繒練成素黝面頮作玉灌灑蒸生¶
<pb:KR4h0141_WYG_374-2a>¶
菌腐餘光吐燭雖無傲霜節幸免狂酲毒孤根信微陋¶
生理有倚伏投斧為賦詩德怨聊相贖¶
　　五言律¶
　　　題椰子樹　　　　　　　　(唐/)沈佺期¶
日南椰子樹香裊出風塵叢生調木首圎實檳榔身玉¶
房九霄露碧葉四時春不及塗林果移根隨漢臣¶
　　　同李郎中浄律院梡子樹　　(唐/)包　何¶
木梡稀難識沙門種則生葉殊經寫字子為佛稱名濾¶
<pb:KR4h0141_WYG_374-2b>¶
水澆新長燃燈煖更榮亭亭無别意只是勸修行¶
　　五言排律¶
　　　興善寺貝多樹　　　　　　(唐/)張　喬¶
還應毫末長始見拂丹霄得子從西國成陰見昔朝勢¶
隨雙刹直寒出四牆遙帶月啼春鳥連空噪暝蜩逺根¶
穿古井高頂起涼飇影動懸燈夜聲繁過雨朝静遲松¶
桂老堅任雪霜彫永共終南在應隨刼火燒¶
　　五言絶句¶
<pb:KR4h0141_WYG_374-3a>¶
　　　詠椶樹　　　　　　　　　(唐/)徐仲雅¶
葉似新蒲緑身如亂錦纒任君千度剝意氣自衝天¶
　　七言絶句¶
　　　憑何十一少府邕覓榿木栽　(唐/)杜　甫¶
草堂塹西無樹林非子誰復見幽心飽聞榿木三年大¶
與致谿邊十畝陰¶
　　　木蓮樹　　　　　　　　　(唐/)白居易¶
如折芙蓉栽旱地似抛芍藥挂高枝雲埋水隔無人識¶
<pb:KR4h0141_WYG_374-3b>¶
唯有南賔太守知¶
　　　林下樗　　　　　　　　　　白居易¶
香檀文桂苦雕䥴生理何曽得自全知有無材老樗否¶
一枝不損盡天年¶
　　　紅荆　　　　　　　　　　(唐/)元　稹¶
庭中栽得紅荆樹十月花開不待春直到孩提盡驚怪¶
一家同是北來人¶
　　　戲題樺皮　　　　　　　　(元/)袁　桷¶
<pb:KR4h0141_WYG_374-4a>¶
　褐裳新脱玉層層紅葉朱蕉謝不能擬製小冠韜短髮¶
　意行雲水一枝藤¶
　　　　紀興　　　　　　　　　　(明/)呉鼎芳¶
　道人贏得半生閒枕上清泉座上山猶有半生閒不得¶
　娑欏影裏叩禪關¶
　¶
　¶
　¶
<pb:KR4h0141_WYG_374-4b>¶
　¶
　¶
　¶
　¶
　¶
　¶
　¶
御定佩文齋詠物詩選卷三百七十四¶
