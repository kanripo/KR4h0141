# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:25.131864
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷四百七
<pb:KR4h0141_WYG_407-1a>¶
　欽定四庫全書¶
御定佩文齋詠物詩選巻四百七¶
　　牛類(附犀牛/)¶
　　　五言古¶
　　　　題竹石牧牛　　　　　　　(宋/)黄庭堅¶
　野次小崢嶸幽篁相依綠阿童三尺箠御此老觳觫石¶
　吾甚愛之勿遣牛礪角牛礪角尚可牛鬪殘我竹¶
　　　　毛老鬪牛　　　　　　　　(宋/)文　同¶
<pb:KR4h0141_WYG_407-1b>¶
　牛牛爾何爭於此輙鬪怒長鞭鬧兒童大炬走翁嫗蒼¶
　㺏八九子駭立各四顧何時解角歸茅舍江邨暮¶
　　　七言古(附長短句/)¶
　　　　放牛歌　　　　　　　　　(唐/)陸龜蒙¶
　江草秋窮似秋半十角呉牛放江岸鄰肩抵尾乍依偎¶
　横去斜奔忽分散荒陂斷塹無端入背上時時孤鳥立¶
　日暮相將帶雨歸田家煙火微茫濕¶
　　　　十九日出曹門見水牛拽車　(宋/)梅堯臣¶
<pb:KR4h0141_WYG_407-2a>¶
只見呉牛事水田只見黄犁負車軛今牽大車同一羣¶
又與騾驢走長陌卬頭闊歩塵蒙蒙不似綏耕泥洦洦¶
一一夜眠頭向南越鳥心腸誰辨白¶
　　　題牧牛圖　　　　　　　　(宋/)陳與義¶
千里煙草綠連山雨新足老牛抱朝飢向山影觳觫犢¶
兒狂走先過浦却立長鳴待其母母子為人實倉廩汝¶
飽不慙人愧汝牧童生來日日娯只憂身大當把鋤日¶
斜睡足牛背上不信人間有黄輿¶
<pb:KR4h0141_WYG_407-2b>¶
　　　游昭牛圖　　　　　　　　(宋/)陸　游¶
游昭木石師李唐畫牛乃是其所長出欄切聽一聲笛¶
意氣已無千頃荒客居京口老益困衣不揜脛鬚眉蒼¶
時時弄筆眼力健蹄角毛骨分毫芒我無沙隄金絡馬¶
拂拭此幅喜欲狂乞骸幸䝉優詔許置身忽在煙林傍¶
日落飲牛水滿塘夜半飯牛天雨霜俚醫灌藥羙水草¶
老巫呵禁祓不祥願我孫子勤農桑願汝生犢筋脉強¶
碓聲驚破五更夢嵗負玉粒輸官倉¶
<pb:KR4h0141_WYG_407-3a>¶
　　　觀小兒戲打春牛　　　　　(宋/)楊萬里¶
小兒著鞭鞭土牛學翁打春先打頭黄牛黄蹄白雙角¶
牧童緑蓑笠青篛今年土脉應雨膏去年不似今年樂¶
兒聞年登喜不飢牛聞年登愁不肥麥穂即看雲作帚¶
稻米亦復珠盈斗大田耕盡却耕山黄牛從此何時閒¶
　　　安樂坊牧童　　　　　　　　楊萬里¶
前兒牽牛渡谿水後兒騎牛回問事一兒吹笛笠簪花¶
一牛載兒行引子春谿嫩水清無滓春洲細草碧無瑕¶
<pb:KR4h0141_WYG_407-3b>¶
五牛逺去莫管他隔谿便是羣兒家忽然頭上數㸃雨¶
三笠四蓑趕將去¶
　　　春郊牧養圗　　　　　　　(宋/)戴復古¶
我之居元在野平生慣識牛羊者今見蒲江出此圗半¶
日不知渠是畫一犍當前轉頭立一犍渡浦毛猶濕中¶
有一蒼騎以牧牯羜相随數十足殿後兩枚黄觳觫分¶
眀如活下前坡路轉山南春草多耳根只欠牧兒歌¶
　　　題牧牛圗　　　　　　　　(元/)呉　澄¶
<pb:KR4h0141_WYG_407-4a>¶
樹葉醉霜秋草萎童驅觳觫渉淺谿一牛先登䑛犢背¶
犢毛濕濕猶未晞一牛四蹄俱在水引脰前望喜近隄¶
一牛兩脚初下水凥髙未舉後兩蹄前牛已濟伺同隊¶
回身向後立不移一牛將濟一未濟直須並濟同時歸¶
此牛如人有恩義人不如牛多有之人不如牛多有之¶
笑問二童知不知¶
　　　題牧牛渡水圗　　　　　　(元/)貢師泰¶
兒騎牛兒騎牛兩牛渡水當中流一牛帶犢臨沙洲沙¶
<pb:KR4h0141_WYG_407-4b>¶
洲泥深沒牛足中流浪髙拍牛腹長繩墜手衣裹身前¶
者起顧後俯伏牛背欹傾不自由誰云穩比萬斛舟待¶
兒出險走平地畫圗忽落東海頭東海頭飯牛之子曾¶
封侯¶
　　　飯牛歌　　　　　　　　　(元/)洪希文¶
牛吒吒蹄趵趵枯萁齧盡芳草緑自晡薄夜不滿腹擷¶
菜作糜豆作粥飼飢飲渴兩已足脱紖解銜就茅屋不¶
愁飢腸雷轆轆風簷獨抱牛衣宿丁男長大牛有犢眀¶
<pb:KR4h0141_WYG_407-5a>¶
年添種南山曲¶
　　　牧牛圗　　　　　　　　　(元/)貢性之¶
谿童飲牛渡谿水牛遇水深行復止人知水深牛不行¶
誰識回頭顧其子桃林之野春雨晴燒㾗回緑春草青¶
太守勸農當二月土膏肥煖牛可耕邯鄲城頭征戰息¶
寗戚徒勞吟白石一聲笛裏太平歌牛背谿童自朝夕¶
　　　牧牛詞　　　　　　　　　(明/)髙　啓¶
爾牛角彎環我牛尾禿速共拈短笛與長鞭南壟東岡¶
<pb:KR4h0141_WYG_407-5b>¶
去相逐日斜草逺牛行遲牛勞牛飢惟我知牛上唱歌¶
牛下坐夜歸還向牛邉卧長年牧牛百不憂但恐輸租¶
賣我牛¶
　　　題牧牛圗　　　　　　　　(明/)張以寧¶
返照在髙樹歸牛度層坡一犢牟然赴其母老牸返顧¶
情何多牧兒見之亦心惻人間母子當如何日暮倚門¶
烏尾訛¶
　　　牛圗　　　　　　　　　　(明/)僧清濋¶
<pb:KR4h0141_WYG_407-6a>¶
春光寂寂煙暈晴春風水水波㾗明谿南谿北小坡平¶
我却騎牛向谿曲谿曲嫩草嫩如玉記得當時農事足¶
倒指數來三十年今觀此圗猶宛然只多䑛犢雙崖邉¶
　　五言律¶
　　　牛　　　　　　　　　　　(唐/)李　嶠¶
齊歌初入相燕陣早横功欲向桃林下先過梓樹中在¶
吴頻喘月奔夢屢驚風不用五丁士如何九折通¶
　　　鐵牛廟　　　　　　　　　(元/)納　延¶
<pb:KR4h0141_WYG_407-6b>¶
燕人重東作鎔鐵象牛形角斷苔花碧蹄穿土鏽腥遺¶
蹤傳野老古廟託山靈一酹壺中酒穰穰黍麥青¶
　　七言律¶
　　　牧牛圗　　　　　　　　　(金/)王良臣¶
三摩不受一塵侵本分工夫日念深杖履得廻遊子脚¶
葛藤灰盡老婆心顛狂不作風頭絮出入誰傷井底金¶
回首人牛在何許一江明月夜沉沉¶
　　　白牛為日本純上人賦　　　(明/)僧來復¶
<pb:KR4h0141_WYG_407-7a>¶
畊雲不住海門東牧向楞伽小朶峰露地已忘調服力¶
雪山誰識去來蹤放歸祇樹隨羊鹿種就曇花伴象龍¶
一色天闌頭角别水晶池沼玉芙蓉¶
　　五言絶句¶
　　　田園言懐　　　　　　　　(唐/)李　白¶
賈誼三年謫班超萬里侯何如牽白犢飲水對清流¶
　　　將牛何處去　　　　　　　(唐/)元　結¶
將牛何處去耕彼故城東相伴有田父相歡惟牧童¶
<pb:KR4h0141_WYG_407-7b>¶
　　　代牛言　　　　　　　　　(唐/)劉　乂¶
渴飲潁川水餓喘吴門月黄金如可種我力終不歇¶
　　　情　　　　　　　　　　　(唐/)曹　鄴¶
東西是長江南北是官道牛羊不戀山只戀山中草¶
　　　山中吟疉韻　　　　　　　(唐/)皮日休¶
穿煙泉潺湲觸竹犢觳觫荒篁香牆匡熟鹿伏屋曲¶
　　　牧童　　　　　　　　　　(宋/)葛長庚¶
楊栁隂初合邨童睡正迷一牛貪草嫩喫過斷橋西¶
<pb:KR4h0141_WYG_407-8a>¶
　　　畫牛　　　　　　　　　　(元/)僧大訢¶
草煖犢子肥牧閒牛耳濕誰知荷蓑翁風雨租稅急¶
　　　牧牛圗　　　　　　　　　(明/)錢　宰¶
野老春耕歇谿兒晚牧過夕陽牛背笛強似飯牛歌¶
　　　棲雲樓晏坐效寒山偈　　　(明/)殷　邁¶
對雨千峰靜看山百慮輕昨宵眀月夜露地白牛生¶
　　　雨澗牛　　　　　　　　　(明/)僧如蘭¶
谿岸野橋横烏犍帶犢行無人掛書讀雨外候春耕¶
<pb:KR4h0141_WYG_407-8b>¶
　　七言絶句¶
　　　小遊仙　　　　　　　　　(唐/)曹　唐¶
絳樹彤雲户半開守花童子怪人來青牛卧地喫瓊草¶
知道先生朝未回¶
　　　昇平詞　　　　　　　　　(宋/)王禹偁¶
細草煙深暮雨收牧童歸去倒騎牛笛中一曲昇平樂¶
再得生來未解愁¶
　　　絶句　　　　　　　　　　(宋/)張　耒¶
<pb:KR4h0141_WYG_407-9a>¶
天髙列岫出林外霜落大江流地中晚日橋邉數歸牧¶
牛羊部分聽兒童¶
　　　春日田園雜興　　　　　　(宋/)范成大¶
騎吹東西里巷喧行春車馬鬧如煙繫牛莫礙門前路¶
移繫門西碌碡邉¶
　　　冬日田園雜興　　　　　　　范成大¶
乾髙寅缺築牛宫巵酒豚蹄酹土公牯牸無瘟犢兒長¶
眀年添種越城東¶
<pb:KR4h0141_WYG_407-9b>¶
　　　農舍　　　　　　　　　　(宋/)陸　游¶
萬錢近縣買黄犢襏襫行當東作時堪笑江東王謝軰¶
唾壺麈尾事兒嬉¶
　　　其二¶
杜門雖與世相違未許人嘲作計非長綆雲邉牽犢過¶
小舟月下載犁歸¶
　　　春晚即事　　　　　　　　　陸　游¶
龍骨車鳴水入塘雨來猶可望豐穣老農愛犢行泥緩¶
<pb:KR4h0141_WYG_407-10a>¶
㓜婦憂蠶采葉忙¶
　　　買牛　　　　　　　　　　　陸　游¶
老子傾囊得萬錢石帆山下買烏犍牧童避雨歸來晩¶
一笛春風草滿川¶
　　　過百家渡　　　　　　　　(宋/)楊萬里¶
一晴一雨路乾濕半淡半濃山疉重逺草平中見牛背¶
新秧疎處有人蹤¶
　　　過大臯渡　　　　　　　　　楊萬里¶
<pb:KR4h0141_WYG_407-10b>¶
隔岸横洲十里青黄牛無數放春晴船行非與牛相背¶
何事黄牛却倒行¶
　　　桑茶坑道中　　　　　　　　楊萬里¶
晴明風日雨乾時草滿花隄水滿谿童子栁隂眠正著¶
一牛喫過栁陰西¶
　　　次韻程弟　　　　　　　　(宋/)方　岳¶
草堂四壁一瓢空舉世無人與我同黄犢山南又山北¶
犁春猶有古人風¶
<pb:KR4h0141_WYG_407-11a>¶
　　　和元卿郊行　　　　　　　(金/)党懐英¶
馬駃車驅起路塵傍山隂翳作春溫東風欲放萌芽動¶
已有疲牛齧燒㾗¶
　　　題江貫道百牛圗　　　　　(元/)白　珽¶
㡬年散放桃林後餘四百蹄猶可騎攬鏡挂書多事在¶
能騎惟有一凝之¶
　　　老牛　　　　　　　　　　(元/)宋　无¶
草繩穿鼻繫柴扉殘喘無人問是非春雨一犁鞭不動¶
<pb:KR4h0141_WYG_407-11b>¶
夕陽空送牧兒歸¶
　　　牧牛圗　　　　　　　　　(元/)貢性之¶
郊原春草綠茸茸牛背如舟卧牧童自是太平新氣象¶
錯將畫意屬良工¶
　　　題野老醉騎牛圗　　　　　(眀/)錢　宰¶
邨田樂事老來稀記得江南春社時兒女醉扶黄犢背¶
㡌簷顛倒挿花枝¶
　　　衡岳雜興　　　　　　　　(眀/)胡　安¶
<pb:KR4h0141_WYG_407-12a>¶
幽泉自注石厓銷度壑寒雲去未遥松畔茯苓無處劚¶
倒騎黄犢自吹簫¶
　　　過水下口　　　　　　　　(明/)劉　侃¶
山樹參差石徑斜雨餘飛瀑過桑麻山翁放罷邨前犢¶
倚杖谿頭䕶稻花¶
　　　題畫牛　　　　　　　　　(明/)僧普慈¶
林下逍遥飽則眠何人能似爾安然因思昔日陶𢎞景¶
金作籠頭不易牽¶
<pb:KR4h0141_WYG_407-12b>¶
　　附犀牛¶
　　五言古¶
　　　述韋昭應畫犀牛　　　　　(唐/)儲光羲¶
遐方獻文犀萬里隨南金大邦柔逺人以之居山林食¶
棘無秋冬絶流無淺深雙角前嶄嶄三蹄下駸駸朝賢¶
壯其容未能辨其音有我衰鳳郎新邑長鳴琴陛閣飛¶
嘉聲丘甸盈仁心閒居命國工作繪北堂隂眈眈若有¶
神庶比來儀禽昔有舞天庭為君奏龍吟¶
<pb:KR4h0141_WYG_407-13a>¶
　　　七言古¶
　　　　馴犀　　　　　　　　　　(唐/)元　稹¶
　建中之初放馴象逺歸林邑近交廣獸返深山鳥搆巢¶
　鷹鵰鷂鶻無羈鞅貞元之嵗貢馴犀上林置圈官司養¶
　玉盆金棧非不珍虎啖狴牢魚食網渡江之橘踰汶貉¶
　反時易性安能長臘月北風霜雪深踡跼鱗身遂長徃¶
　行地無疆費傳驛通天異物罹幽枉乃知養獸如養人¶
　不必人人自敦奬不擾則得之於理不奪有以多於賞¶
<pb:KR4h0141_WYG_407-13b>¶
　脱衣推食衣食之不若男耕女令紡堯民不自知有堯¶
　但見安閒聊擊壤前觀馴象後觀犀理國其如指諸掌¶
　¶
　¶
　¶
　¶
　¶
御定佩文齋詠物詩選巻四百七¶
