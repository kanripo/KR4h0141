# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:27.018950
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷四百六十七
<pb:KR4h0141_WYG_467-1a>¶
　欽定四庫全書¶
御定佩文齋詠物詩選卷四百六十七¶
　　雜鳥類¶
　　　四言古¶
　　　　大鵬贊　　　　　　　　　(晉/)阮　修¶
　蹌蹌大鵬誕自北溟假精靈鱗神化以生如雲之翼如¶
　山之形海運水擊扶揺上征¶
　　　　比翼鳥贊　　　　　　　　(晉/)郭　璞¶
<pb:KR4h0141_WYG_467-1b>¶
　鳥有鶼鶼似鳬青赤雖云一質氣同體隔延頸離鳴翻¶
　能合翮¶
　　　五言古¶
　　　　五色雀　　　　　　　　　(宋/)蘇　軾¶
　粲粲五色羽炎方鳯之徒青黄縞𤣥服翼衛兩紱朱仁¶
　心知閔農常告雨霽符我窮惟四壁破屋無瞻烏惠然¶
　此粲者來集竹與梧鏘鳴如玊佩意欲相嬉娛寂寞兩¶
　黎生食菜真臞儒小圃散春物野桃陳雪膚舉杯得一¶
<pb:KR4h0141_WYG_467-2a>¶
笑見此紅鸞雛髙情如飛仙未易握粟呼何為去復來¶
眷眷豈屬吾囘翔天壌間何必懐此都¶
　　七言古(附長短句/)¶
　　　時樂鳥篇　　　　　　　　(唐/)張　説¶
舊傳南海出靈禽時樂名聞不可尋形貌乍同鸚鵡類¶
精神别禀鳯凰心千年待聖方輕舉萬里呈材無伴侣¶
紅茸糅繡好毛衣清冷謳鴉好言語内人試取御衣牽¶
啄手暝聲不許前心願陽烏恒保日志嫌陰鶴欲凌天¶
<pb:KR4h0141_WYG_467-2b>¶
天情翫訝良無已察圖果見祥經裏本持符瑞驗明王¶
還用文章比君子自憐弱羽詎堪珍喜共華篇來示人¶
人見嚶嚶報恩鳥多慚碌碌具官臣¶
　　　鵯鵊詞　　　　　　　　　(宋/)歐陽修¶
龍樓鳯閣鬱崢嶸深宫不聞更漏聲紅紗蠟燭愁夜短¶
綠窗鵯鵊催天明一聲兩聲人漸起金井轆轤聞汲水¶
三聲四聲促嚴妝紅靴玊帶奉君王萬年枝軟風露濕¶
上下枝間聲轉急南衙促仗三衛列九門放鑰千官入¶
<pb:KR4h0141_WYG_467-3a>¶
重城禁籞鎻池臺此鳥飛從何處來君不見潁河東岸¶
邨陂闊山禽野鳥常嘲&KR1116;田家惟聽夏雞聲(鵯鵊京西/邨人謂之)¶
(夏/雞)夜夜壟頭耕曉月可憐此樂獨吾知眷戀君恩今白¶
髪¶
　　　禽言　　　　　　　　　　(宋/)蘇　軾¶
去年麥不熟挾彈規我肉今年麥上塲處處有殘粟豐¶
年無象何處尋聽取林間快活吟¶
　　　其二¶
<pb:KR4h0141_WYG_467-3b>¶
力作力作蠶絲百箔壟上麥頭昂林間桑子落願儂一¶
箔千兩絲繅絲得蛹飼爾雛¶
　　　禽言　　　　　　　　　　(元/)楊維楨¶
姑惡姑惡姑不惡妾命苦姑有孝女姑為慈母妾亦甘¶
為東海婦¶
　　　倒挂　　　　　　　　　　(明/)髙　啟¶
緑衣小鳯啼愁罷瘦影翻懸桂枝下芙蓉帳裏篆消時¶
解歛餘香散中夜鐘鼓迢迢鎻禁門宵衣未得奉明恩¶
<pb:KR4h0141_WYG_467-4a>¶
五更香冷羅浮月想憶梅花應斷魂¶
　　　禽言　　　　　　　　　　(明/)馮惟敏¶
鳯凰不如我竹實醴泉真𤨏𤨏何不委形濁世中飛鳴¶
飲啄無不可鳯凰不如我¶
　　　其二¶
得過且過風雨冥冥巢欲墮飽煖當時不自知炎凉此¶
日方參破得過且過¶
　　五言律¶
<pb:KR4h0141_WYG_467-4b>¶
　　　白鴿　　　　　　　　　　(唐/)徐　夤¶
舉翼凌空碧依人到大邦粉翎棲畫閣雪影拂瓊窗振¶
鷺堪為侣鳴鳩好作雙狎鷗歸未得覩爾憶晴江¶
　　五言排律¶
　　　學諸進士作精衛銜石填海　(唐/)韓　愈¶
鳥有償寃者終年抱寸誠口銜山石細心望海波平渺¶
渺功難見區區命已輕人皆譏造次我獨賞專精豈計¶
休無日惟應盡此生何慚刺客傳不著報讐名¶
<pb:KR4h0141_WYG_467-5a>¶
　　七言律¶
　　　恭題皇上所御畫扇鶺鴒葵蘭¶
　　　　　　　　　　　　　　　(明/)趙用賢¶
花鳥芳菲禁苑中畫圖省識見春風香飄蘭氣千莖碧¶
日麗葵心萬朶紅當暑擕來看皎潔自天題處轉青蔥¶
鶺鴒原上休相急已荷皇仁祝網同¶
　　　題御扇所畫鶺鴒葵蘭　　　(明/)申時行¶
花蕚樓前過鶺鴒羣飛相逐總含情非闗原上秋聲急¶
<pb:KR4h0141_WYG_467-5b>¶
自傍林間淑景鳴影散瑶階葵日午音調玊管蕙風清¶
當時集木稱竒瑞何似儀庭應聖明¶
　　　桂花芙蓉山雀　　　　　　(明/)何洛文¶
墨華㸃綴九秋容寳箑看疑御苑逢金粟半含青桂樹¶
錦雲初燦木芙蓉芬香宛自清風發艷色彌從滿月濃¶
更喜雙雙枝上雀輕颺翠羽近飛龍¶
　　五言絶句¶
　　　春懐故園　　　　　　　　(唐/)栁宗元¶
<pb:KR4h0141_WYG_467-6a>¶
九扈鳴已晩楚鄉農事春悠悠故池水空待灌園人¶
　　　青鷁　　　　　　　　　　(唐/)李羣玊¶
獨立蒹葭雨低飛浦嶼風須知毛色異莫入鷺鷥叢¶
　　　湘中　　　　　　　　　　(唐/)鄭僕射¶
青鷁苦幽獨隔江相對稀夜寒蘆葉雨空作一聲歸¶
　　　偶題　　　　　　　　　　(唐/)蒼頭捧劒¶
青鳥銜蒲萄飛上金井欄美人恐驚去不敢捲簾㸔¶
　　　拖白練　　　　　　　　　(宋/)文　同¶
<pb:KR4h0141_WYG_467-6b>¶
盤石坐深林不欲人求見隔岸誰品絃數聲拖白練¶
　　　連㸃七　　　　　　　　　　文　同¶
翩翩彼珍禽金羽耀寒日飛落灘上冰對人連㸃七¶
　　　淘河　　　　　　　　　　　文　同¶
羣魚見新晴萬鬛戲清泚忽爾下淘河驚飛入水底¶
　　　舜舉畫棠梨練雀　　　　　(元/)程鉅夫¶
霜暈棠梨臉風梳練雀翎含毫心欲醉開巻眼還醒¶
　　　春姸帶雪圗　　　　　　　(元/)虞　集¶
<pb:KR4h0141_WYG_467-7a>¶
玊茗深宫裏春姸帶雪殘可憐五色羽相並不知寒¶
　　六言絶句¶
　　　鸛　　　　　　　　　　　(宋/)文　同¶
常惡靜時鳬鶩不驚飽處蝦魚與我閒正相似問爾樂¶
復何如¶
　　七言絶句¶
　　　朱坡　　　　　　　　　　(唐/)杜　牧¶
煙深苔巷唱樵兒花落寒輕倦客歸藤岸竹洲相掩暎¶
<pb:KR4h0141_WYG_467-7b>¶
滿池春雨鸊鵜飛¶
　　　和襲美松江早春　　　　　(唐/)陸龜蒙¶
栁下江餐待好風暫時還得狎漁翁一生無事煙波足¶
惟有沙邊水勃公¶
　　　龜山寺晩望　　　　　　　(唐/)張　蠙¶
四面湖光絶路岐鸊鵜飛起暮鐘時漁舟不用懸帆席¶
歸去乘風插栁枝¶
　　　出郊雜詠　　　　　　　　(宋/)王　炎¶
<pb:KR4h0141_WYG_467-8a>¶
道上東風掠面輕一犁雨足得新晴草頭蛺蝶自由舞¶
林下鶌鵃相對鳴¶
　　　冬日田園雜興　　　　　　(宋/)范成大¶
斜日低山片月髙睡餘行藥繞江郊霜風掃盡千林葉¶
閒倚笻枝數鸛巢¶
　　　自晨至午起居飲食皆以牆外人物之聲為節¶
　　　　戲書四絶(錄一/)　　　　　　范成大¶
巷南敲板報殘更街北彈絲行誦經已被兩人驚夢斷¶
<pb:KR4h0141_WYG_467-8b>¶
誰家風鴿鬭鳴鈴¶
　　　宫詞　　　　　　　　　(宋/)花蘂夫人¶
安排竹柵與笆籬養得新生鵓鴿兒宣受内家專喂飼¶
花毛閒看總皆知¶
　　　東家四時詞　　　　　　　(元/)虞　集¶
賀雪宫門上表歸貂裘猶帯六花飛海南新送收香鳥¶
轉覺清寒入翠幃¶
　　　題十二紅卷子　　　　　　(元/)楊　載¶
<pb:KR4h0141_WYG_467-9a>¶
碧桃枝上有珍禽調舌交交送好音畫出江南春意思¶
明年攜酒共追尋¶
　　　牡丹鵓鴿圖　　　　　　　(元/)朱德潤¶
深院朱闌覆錦裀百花開盡牡丹春粉毛雙鴿多馴狎¶
對浴金盆不避人¶
　　　蓼花雪姑圖　　　　　　　(元/)陳　基¶
紅蓼花開水滿洲西風吹夢總成秋銜泥不及三春燕¶
兩兩巢君翡翠樓¶
<pb:KR4h0141_WYG_467-9b>¶
　　　小遊仙詞　　　　　　　　(元/)楊維楨¶
金鵞蘂生瑶水陰錦駝鳥鳴珠樹林上皇勅賜龍色酒¶
天樂五雲流玊音¶
　　　漫興　　　　　　　　　　　楊維楨¶
南鄰酒伴辱相呼共訪城東舊酒壚栁下秋千閒絡索¶
花間喚起勸胡盧¶
　　　水墨四香畫　　　　　　　　楊維楨¶
玊龍聲嘶五更了緑衣倒挂榑桑曉道人衝寒酒未醒¶
<pb:KR4h0141_WYG_467-10a>¶
梨花零落春雲小¶
　　　雜題　　　　　　　　　　(元/)王　逄¶
洄塘昨夜綠波増偶策交州鬼面藤一雨百花香洗盡¶
流春矼上立魚鷹¶
　　　吐綬鳥　　　　　　　　　(元/)鄭允端¶
庭院春陰䕶薄寒山禽飛下玊闌干胸中錦繡無人識¶
閒向東風自吐㸔¶
　　　湖上　　　　　　　　　　(明/)王　寵¶
<pb:KR4h0141_WYG_467-10b>¶
星橋北挂瀉春流暎出黄山水面浮霞石天青飛練鵲¶
桃花氣暖醉輕鷗¶
　　　題畫為李宫詹子蕃　　　　(明/)黎民表¶
武帝清齋太乙宫上林無處不春風遥知絳節隨王母¶
青鳥飛來御苑中¶
　　　山水圖　　　　　　　　　(明/)僧宗泐¶
綠水青山茂苑西荷花開遍越來谿漁郎蕩漾灣頭去¶
五月深林謝豹啼¶
<pb:KR4h0141_WYG_467-11a>¶
　¶
　¶
　¶
　¶
　¶
　¶
　¶
　¶
<pb:KR4h0141_WYG_467-11b>¶
　¶
　¶
　¶
　¶
　¶
　¶
　¶
御定佩文齋詠物詩選巻四百六十七¶
