# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:27.050374
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷四百六十八
<pb:KR4h0141_WYG_468-1a>¶
　欽定四庫全書¶
御定佩文齋詠物詩選巻四百六十八¶
　　龍類(附蛟虬/)¶
　　　五言古¶
　　　　應龍萹　　　　　　　　　(陳/)張正見¶
　應龍未起時乃在淵底藏非雲足不蹈舉則冲天翔譬¶
　彼野蘭草幽居常獨香清風播四逺萬里望芬芳隠居¶
　可頥志自見焉得彰¶
<pb:KR4h0141_WYG_468-1b>¶
　　　　飛龍引　　　　　　　　(北齊/)蕭　慤¶
　河曲銜圖出江上負舟歸欲因作雨去還逐景雲飛引¶
　商吹細管下徵泛長徽持此凄清引春夜舞羅衣¶
　　　　龍潭　　　　　　　　　　(元/)劉　因¶
　盤磴脱交䕃平壇得高岑高岑不可攀飛湍激幽音窮¶
　源豈不得爽氣來駸駸靈潤發山骨沮洳下崖隂為問¶
　石上苔妙理誰曾尋乾坤有乾溢此水無古今下有靈¶
　物棲倒影毛髪森東州旱連嵗呼龍動雲林顧此百丈¶
<pb:KR4h0141_WYG_468-2a>¶
潭豈無三日霖為霖此雖能鞭䇿由天心日暮碧雲合¶
空山深復深¶
　　七言古(附長短句/)¶
　　　日離海　　　　　　　　　(宋/)謝　翺¶
日離海青曈曨沃以積水涵蒼穹神光隠豹霧空氣呼¶
吸為蛟龍赤雲衣紫霓從吹白衆宿歌大風天呉遁清¶
海宫¶
　　　僧傳古湧霧出波龍圖歌　　(元/)栁　貫¶
<pb:KR4h0141_WYG_468-2b>¶
葉公好龍致真龍精氣所感無不通僧中劉累有傳古¶
夜夢㨗入驪龍宫陽暉燄燄隂精動左右給侍皆魚蟲¶
探珠不得逢彼怒轟然鼔鬛興雷風潛窺竊識領其妙¶
冩之萬楮将毋同目睛數月纔一㸃波浪咫尺如層空¶
乗雲執鏡麾電母跨海獻寶招河宗劉嘗善豢古善畫¶
得意忘象象乃工為龍為畫了不識有頃噀水投長虹¶
龍乎龍乎徳正中超忽變化天為功絳冠帝子秉莭從¶
九淵喚起赤鯶公永奠鼇極開鴻濛¶
<pb:KR4h0141_WYG_468-3a>¶
　　　題王宰所藏墨龍　　　　　　栁　貫¶
飛廉為御豐隆車憑陵九淵傾尾閭誰與發墨啟元奥¶
神光躡斗旋其樞湖邉竹屋清夜徂防有沒人來摘珠¶
　　　題陳所翁墨龍　　　　　　(元/)薩都拉¶
畫龍天下稱所翁禿筆光射驪珠宫長廊白日走雲氣¶
大厦六月生寒風興來一飲酒一石手提元兎追霹靂¶
漲天煙霧晴不収頭角峥嶸出墻壁全形具體得者稀¶
今日海邉親見之滿堂光燄動鱗甲倒挾海水空中飛¶
<pb:KR4h0141_WYG_468-3b>¶
凌風直上九天去天下蒼生望霖雨太平天子居九重¶
黍稷穰穰千萬古¶
　　　題陳所翁九龍戲珠圖　　　(元/)張　翥¶
兩龍頡頏出重淵白日移海空中懸一龍囬矯一倒起¶
側磔虬髯怒噴水大珠炎炎如弹丸爪底雲頭争控摶¶
一龍昂首逆鱗露兩龍旁睨蒼厓蟠怪風狂電浩呼洶¶
天呉倅立八山動一龍後出尤崛竒半尾戲繞蜿蜒兒¶
兒生未角已神猛一顧却走千蛟螭陳翁硯池藏霹靂¶
<pb:KR4h0141_WYG_468-4a>¶
徃徃醉時翻水滴便覺天瓢入手來雨氣糢糊渾是墨¶
我嘗見畫多巨幅簸蕩驚濤駭人目何如此筆窮變化¶
三尺微綃形勢足是翁前身定龍精故能吸歘奔精靈¶
巻圖還君慎封鐍但恐破壁飛空㝠¶
　　　題蒼龍戲海圖　　　　　　(元/)陳　泰¶
天孫織雲春錦紅玉梭誤落乗剛風一夕變化雲溟濛¶
海水起立為珠宫坐令年年杼軸空誰與黼黻上帝躬¶
求梭不得愁鬼工安知入君懐䄂中¶
<pb:KR4h0141_WYG_468-4b>¶
　　　墨龍　　　　　　　　　　(元/)張　雨¶
高昌世子寫墨龍此龍乃出開元中東井水與天河通¶
龍下取水遺其蹤道人識為黒帝子逃入世子之茟鋒¶
井頭夜半飛霹靂元氣淋漓雪色碧一鎻銀牀五百年¶
纔㸃目晴生羽翼¶
　　　題呉彦嘉所藏張秋蟾龍圖　(明/)方　行¶
張公畫龍人不識茟法逺自僧繇得挂向高堂神鬼驚¶
恍惚電光來破壁夜當渤海開茟力元氣霖霪浸無極¶
<pb:KR4h0141_WYG_468-5a>¶
吞吐日月天地昏摩盪雲䨓太隂黑江翻石轉窈莫測¶
雪濤卷空銅柱側洞庭扶桑非爾誰顛倒滄溟為窟宅¶
乃知兹圖只數尺坐令萬里起古色何當置我君山湖¶
上之高峯聼此老翁吹鐵篴¶
　　七言律¶
　　　龍池樂章　　　　　　　　(唐/)蘇　頲¶
西京鳯邸躍龍泉佳氣休光鎮在天軒后霧圖今巳得¶
秦王水劒昔嘗傳恩魚不入昆明釣瑞鶴常如太液仙¶
<pb:KR4h0141_WYG_468-5b>¶
願侍廵逰同舊里更聞蕭鼔濟樓船¶
　　　奉和聖製龍池萹　　　　　(唐/)姚　崇¶
恭聞帝里生靈祉應報明君鼎業新既協翠泉光寶命¶
還符白水出真人當時舜海潛龍躍此日堯河帯馬廵¶
獨有前池一小鴈叨承舊惠入天津¶
　　五言絶句¶
　　　黄神谷紀事　　　　　　　(唐/)馬　戴¶
霹靂震秋岳折松横洞門雲龍忽變化但見玉潭渾¶
<pb:KR4h0141_WYG_468-6a>¶
　　　續古　　　　　　　　　　(唐/)陳　陶¶
景龍臨太極五鳳當庭舞誰信壁間梭升天作雲雨¶
　　　龍井　　　　　　　　　　(元/)貢師泰¶
寶劒落深潭時時見光怪鱗甲飛上天白晝風雨快¶
　　　玉簾泉　　　　　　　　　(元/)杜　本¶
燦爛金為屋玲瓏玉作簾飛泉來百道中有老龍潛¶
　　　畫扇　　　　　　　　　　(元/)張　憲¶
渴龍飲清江江水皆倒立風雨滿山來石楠半身濕¶
<pb:KR4h0141_WYG_468-6b>¶
　　　小臨海曲　　　　　　　　(元/)楊維楨¶
網得珊瑚樹移栽瑪瑙盆夜來風雨横龍氣上珠根¶
　　　題道士青山白雲圖　　　　(明/)張以寧¶
雲氣曉來濃前山失數峯道人夜作雨呼起碧潭龍¶
　　七言絶句¶
　　　絶句　　　　　　　　　　(唐/)杜　甫¶
欲作漁梁雲覆湍因驚四月雨聲寒青溪先有蛟龍窟¶
竹石如山不敢安¶
<pb:KR4h0141_WYG_468-7a>¶
　　　小㳺仙　　　　　　　　　(唐/)曹　唐¶
白石山中自有天竹花藤葉隔谿煙朝來洞口圍棋了¶
賭得青龍值幾錢¶
　　　其二¶
且欲㽞君飲桂漿九天無事莫推忙青龍舉歩行千里¶
休道蓬萊歸路長¶
　　　其三¶
瓊樹扶踈壓瑞煙玉皇朝客滿花前東風小飲人皆醉¶
<pb:KR4h0141_WYG_468-7b>¶
短尾青龍枕水眠¶
　　　偶題　　　　　　　　　　(宋/)王安石¶
山腰石上千年澗石眼全無一日乾天下蒼生望霖雨¶
不知龍向此中蟠¶
　　　上沙遇雨快凉　　　　　　(宋/)范成大¶
刮地風來健葛衣一凉便覺暑光低雲頭龍挂如垂筯¶
雨在中峯白塔西¶
　　　臺山雜詠　　　　　　　　(金/)元好問¶
<pb:KR4h0141_WYG_468-8a>¶
靈蛇不與世相闗時復蜿蜒水石間何處天瓢待霖雨¶
一龕香火梵仙山¶
　　　玉龍圖　　　　　　　　　(元/)虞　集¶
貝闕澄澄海月生水晶簾影接空明鮫綃剪得霓裳就¶
却擁冰髯上太清¶
　　　夜發龍潭　　　　　　　　(元/)薩都拉¶
船頭夜静天如水渡口潮平月在江燈影揺波風不定¶
老龍吹浪濕篷牕¶
<pb:KR4h0141_WYG_468-8b>¶
　　　逰覆船山宿草堂　　　　　(元/)鄭　玉¶
眠雲石上屋三間瀑布當檐坐卧㸔怪底岩前龍忽起¶
夜來風雨不勝寒¶
　　　嶺南雜詠　　　　　　　　(明/)汪廣洋¶
番禺南望𣺌烟波怪底魚龍出沒多頃刻風霆飛白晝¶
黒雲拖雨過牂牁¶
　　　奉同王浚川海上雜歌　　　(明/)薛　蕙¶
天雞啼處夜生潮東望蓬萊翠霧消紫貝髙為雲外闕¶
<pb:KR4h0141_WYG_468-9a>¶
　青龍盤作日邉橋¶
　¶
　¶
　¶
　¶
　¶
　¶
　¶
<pb:KR4h0141_WYG_468-9b>¶
　¶
　¶
　¶
　¶
　¶
　¶
　¶
御定佩文齋詠物詩選卷四百六十八¶
