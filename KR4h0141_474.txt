# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:27.254587
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷四百七十四
<pb:KR4h0141_WYG_474-1a>¶
　欽定四庫全書¶
御定佩文齋詠物詩選巻四百七十四¶
　　蛙類¶
　　　五言古¶
　　　　南池宴餞辛子賦得科斗子　(唐/)岑　參¶
　臨池見科斗羡爾樂有餘不憂網與釣幸得免為魚且¶
　願充文字登君尺素書¶
　　　七五言¶
<pb:KR4h0141_WYG_474-1b>¶
　　　　蛙聲　　　　　　　　　　(明/)徐　渭¶
　紅芳緑漲緑連天夾岸蘼蕪匝澗灣别有鼓吹喧渡口¶
　不教蚯蚓疉陽闗殷郎咄咄書空易漢吏期期奉詔難¶
　華苑公私猜典午蓽門佶屈課殷盤連營甲卒枚前鬨¶
　寒寺沙門呪後餐蟾蜍借月瘖何謂科斗縈波字與翻¶
　蒲潦溽蒸號太酷梅風飄蕩控宜寒使車南詣雕題譯¶
　貝葉西來鴂舌彈金响俠徒丸儘落珮垂戰士怒彌殷¶
　諧語就笞方乞半孤雛隔乳未啼殘韓馮枕荷愁喧寐¶
<pb:KR4h0141_WYG_474-2a>¶
戴勝降桑許聒眠利口嗇來儳喋喋薄言鉦罷鼓闐闐¶
咽競笳烏不得曉雜沸蓮露幾時圓迢迢來度夭姬帳¶
閤閤迴驚釣者船揺繁藻鏡驅成瀫韻碎菱絲詎可穿¶
寄語草深𤓰爛處急呼即且備蚿憐¶
　　七言律¶
　　　題白渡方氏聽蛙亭　　　　(宋/)劉克莊¶
塘水拍隄科斗生想君亭子俯幽清黃梅雨足野田潤¶
牡麴煙収邨墅晴莫信人嫌無理鬧頗疑渠有不平鳴¶
<pb:KR4h0141_WYG_474-2b>¶
畫堂方喜聽琴阮誰愛天然律吕聲¶
　　　蛙鼓　　　　　　　　　　(明/)朱之蕃¶
徑滿蓬蒿沼滿蘋産蛙相怒復相親中宵磔格連清曉¶
過雨喧闐送晩春獨聽鐃歌矜戰勝共徴散部樂延賔¶
郊坰寂靜偏憐汝伴我書齋不厭貧¶
　　　蛙　　　　　　　　　　　(明/)張　維¶
熟梅天氣雨初収何處蛙聲隔水樓鼓吹翻嫌驚好夢¶
公私誰為亂閒愁薰風候已違花信碧草凉應動麥秋¶
<pb:KR4h0141_WYG_474-3a>¶
赤鯉聞雷争變化爾能燒尾躍雲不¶
　　五言絶句¶
　　　戲詠蛙　　　　　　　　　(唐/)楊　収¶
兎邊分玊樹龍底耀銅儀會當同鼓吹不復問官私¶
　　　雜詩　　　　　　　　　　(宋/)梅堯臣¶
蛙行動萍葉悮觀作遊魚稍稍引兩股已變科斗書¶
　　六言絶句¶
　　　積雨作寒　　　　　　　　(宋/)范成大¶
<pb:KR4h0141_WYG_474-3b>¶
已報舟浮登岸更憐橋踏平池養成蛙吹無謂掃盡蚊¶
雷却竒¶
　　七言絶句¶
　　　盆池　　　　　　　　　　(唐/)韓　愈¶
老翁真箇似童兒汲井埋盆作小池一夜青蛙鳴到曉¶
恰如方口釣魚時¶
　　　硤石西泉　　　　　　　　　韓　愈¶
居然鱗介不能容石眼環環水一鍾聞說旱時求得雨¶
<pb:KR4h0141_WYG_474-4a>¶
秪疑科斗是蛟龍¶
　　　禽蟲　　　　　　　　　　(唐/)白居易¶
水中科斗長成蛙林下桑蟲老作蛾蛙跳蛾舞仰頭笑¶
焉用鯤鵬鱗羽多¶
　　　春晩　　　　　　　　　　(宋/)徐　璣¶
午風庭院緑成衣春色方濃又欲歸科斗散邊荷葉岀¶
酴醿香裏柳綿飛¶
　　　農謡　　　　　　　　　　(宋/)方　岳¶
<pb:KR4h0141_WYG_474-4b>¶
漠漠餘香著草花森森柔緑長桑麻池塘水滿蛙成市¶
門巷春深燕作家¶
　　　夏雨　　　　　　　　　　(金/)祝　簡¶
電掣雷轟雨覆盆晩來枕簟頗宜人小溝一夜深三尺¶
便有蛙聲喧四鄰¶
　　　寓望　　　　　　　　　　(金/)趙秉文¶
蒲根閣閣亂蛙鳴㸃水楊花半白青隔岸風來聞鼓吹¶
栁陰深處有園亭¶
<pb:KR4h0141_WYG_474-5a>¶
　　　　二月十五雨作　　　　　　(元/)倪　瓚¶
　風軒紅杏散餘霞堤艸青青桃欲花寒食清明看又近¶
　滿川煙雨亂鳴蛙¶
　　　　張園雜賦　　　　　　　　(元/)錢惟善¶
　清夜無眠疉鼓催竹梢垂露㸃蒼苔滿池月色如霜白¶
　一片蛙聲似雨來¶
　　　　師子林即景　　　　　　　(元/)僧惟則¶
　素壁光揺眼倍明隔簾風樹㺯新晴樹根蛙鼓鳴殘雨¶
<pb:KR4h0141_WYG_474-5b>¶
　恍惚南山水落聲¶
　　　　漫興　　　　　　　　　　(明/)李東陽¶
　井口轆轤聞水聲園中菜畦渾欲平呼童引水放敎去¶
　一夜池頭蛙亂鳴¶
　¶
　¶
　¶
御定佩文齋詠物詩選巻四百七十四¶
