# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:25.941426
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷四百三十二
<pb:KR4h0141_WYG_432-1a>¶
　欽定四庫全書¶
御定佩文齋詠物詩選巻四百三十二¶
　　雉類¶
　　　五言古¶
　　　　雉朝飛操　　　　　　　　(梁/)簡文帝¶
　晨光照麥畿平野度春翬避鷹時聳角妬壟或斜飛少¶
　年從逺役有恨意多違不如隨蕩子羅袂拂臣衣¶
　　　　雉朝飛操　　　　　　　　(梁/)呉　均¶
<pb:KR4h0141_WYG_432-1b>¶
　二月雉朝飛横行傍壟歸斜看水外翟側聽嶺南翬躞¶
　蹀恒欲戰耿耿恃强威當令君見賞何辭碎錦衣¶
　　　　雉子斑　　　　　　　　　(陳/)江　總¶
　麥壟新秋來澤雉屢徘徊依花似恊妬拂草乍驚媒三¶
　春桃照李二月栁爭梅暫住如臯路當令巧笑開¶
　　　　射雉　　　　　　　　　　(陳/)蕭　有¶
　二月春翬動曹王挟妬媒挿翳依花合芟塲向野開隔¶
　田聞雊近横谿見影來弦鳴青靨碎箭落錦衣摧今日¶
<pb:KR4h0141_WYG_432-2a>¶
如臯路能將巧笑囘¶
　　　雉子斑　　　　　　　　　(陳/)張正見¶
陳倉雉未飛斂翮依芳甸朱冠色尚淺錦臆毛初變雊¶
麥且專場排花聊勇戰唯當渡弱水不怯如臯箭¶
　　　射雉　　　　　　　　　　(唐/)韋應物¶
走馬上東岡朝日照野田野田䨇雉起翻射斗廻鞭雖¶
無百發中聊取一笑妍羽分繡臆碎頭弛錦鞘懸方將¶
恱羈旅非闗學少年&KR0802;弓一長嘯憶在灞城阡¶
<pb:KR4h0141_WYG_432-2b>¶
　　七言古(附長短句/)¶
　　　白雉詩　　　　　　　　　(漢/)班　固¶
啟靈篇兮披瑞圖獲白雉兮效素烏嘉祥阜兮集皇都¶
發皓羽兮奮翹英容潔朗兮於純精彰皇徳兮侔周成¶
永延長兮膺天慶¶
　　　雉帶箭　　　　　　　　　(唐/)韓　愈¶
原頭火燒靜兀兀野雉畏鷹出復没將軍欲以巧伏人¶
盤馬彎弓惜不發地形漸窄觀者多雉驚弓滿勁箭加¶
<pb:KR4h0141_WYG_432-3a>¶
衝人決起百餘尺紅翎白鏃隨傾斜將軍仰笑軍吏賀¶
五色離披馬前墮¶
　　　雉將雛　　　　　　　　　(唐/)王　建¶
雉吚喔雛出殻毛斑斑觜啄啄學飛未得一尺髙還逐¶
母行旋母脚麥壟淺淺難蔽身逺去戀雛低怕人時時¶
土中鼔兩翅引雛拾蟲不相離¶
　　　雉塲歌　　　　　　　　　(唐/)溫庭筠¶
茭葉萋萋接煙曙雞鳴埭上梨花露彩仗鏘鏘巳合圍¶
<pb:KR4h0141_WYG_432-3b>¶
繡翎白頸遥相妬雕尾扇張金縷髙碎鈴素拂驪駒豪¶
綠塲紅跡來相接箭發銅牙傷彩毛麥壟桑隂小山晚¶
六虬歸去凝笳逺城頭却望㡬含情青畝春蕪連古苑¶
　　五言律¶
　　　雉　　　　　　　　　　　(唐/)李　嶠¶
白雉振朝聲飛來表太平楚郊疑鳯出陳寳若雞鳴童¶
子懐仁至中郎作賦成冀君看飲啄耿介獨含情¶
　　五言排律¶
<pb:KR4h0141_WYG_432-4a>¶
　　　越裳獻白雉　　　　　　　(唐/)丁仙芝¶
聖哲符休運伊䕫列上台覃恩丹徼逺入貢素翬來北¶
闕欣初見南枝顧未囘斂容殘雪淨矯翼片雲開馴擾¶
將無懼翻飛幸莫猜甘從上林裏飲啄且徘徊¶
　　　越裳獻白雉　　　　　　　(唐/)王若嵒¶
素翟宛昭彰遥遥自越裳冰清朝暎日玉羽夜含霜歳¶
月三年逺山川九譯長來從碧海路入見白雲鄉作瑞¶
興周后登歌美漢皇朝天資孝理惠化且無疆¶
<pb:KR4h0141_WYG_432-4b>¶
　　五言絶句¶
　　　上元日放二雉　　　　　　(唐/)司空圖¶
嬰網雖皆困褰籠喜共歸無心期爾報相見莫驚飛¶
　　　從獵　　　　　　　　　　(唐/)韓　偓¶
蹀躞巴陵駿毰毸碧野雞忽聞仙樂動賜酒玉偏提¶
　　七言絶句¶
　　　又和畱山雞　　　　　　　(唐/)薛　能¶
五色文勝百鳥王相思兼絶寄芸香由來不是池中物¶
<pb:KR4h0141_WYG_432-5a>¶
　雞樹歸時即取將¶
　　　　雜題　　　　　　　　　　(元/)王　逢¶
　藻池岸匝水仙開滿靣香飄玉蝶梅遺事罷書山舘静¶
　䑕狼行過雉雞來¶
　　　　送李節度赴鎮　　　　　　(明/)金宗直(朝鮮/人)¶
　鼇背樓臺一俯憑海波萬里碧千層太平未試龍韜䇿¶
　射雉還過竹院僧¶
　¶
<pb:KR4h0141_WYG_432-5b>¶
　¶
　¶
　¶
　¶
　¶
　¶
　¶
御定佩文齋詠物詩選巻四百三十二¶
