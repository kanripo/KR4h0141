# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:26.422890
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷四百四十八
<pb:KR4h0141_WYG_447-1a>¶
　欽定四庫全書¶
御定佩文齋詠物詩選巻四百四十八¶
　　鴛鴦類¶
　　　四言古¶
　　　　贈秀才入軍　　　　　　　(魏/)嵇　康¶
　鴛鴦于飛肅肅其羽朝遊髙原夕宿蘭渚邕邕和鳴顧¶
　盼儔侣俯仰慷慨優游容與¶
　　　　酒㑹詩　　　　　　　　　　嵇　康¶
<pb:KR4h0141_WYG_447-1b>¶
　婉彼鴛鴦戢翼而遊俯唼綠藻託身洪流朝翔素瀬夕¶
　棲靈洲揺蕩清波與之沈浮¶
　　　五言古¶
　　　　鴛鴦篇　　　　　　　　　(唐/)陳子昂¶
　飛飛鴛鴦鳥舉翼相蔽虧俱來綠潭裏共向白雲涯音¶
　容相眷戀羽翮兩逶迤蘋萍戲春渚霜霰遶寒池浦沙¶
　連岸净汀樹拂潭垂年年此遊玩歲歲來追隨鳯凰起¶
　丹穴獨向梧桐枝鴻鴈來紫塞空憶稻梁肥烏啼倦永¶
<pb:KR4h0141_WYG_447-2a>¶
夕鶴鳴傷别離豈若此雙禽飛翻不異林刷尾清江浦¶
交頸紫山岑文章負竒色和鳴多好音聞有鴛鴦綺復¶
有鴛鴦衾持爲美人贈勗此故交心¶
　　　庭下養三鴛鴦忽去不返戲爲此詩¶
　　　　　　　　　　　　　　　(金/)宇文虚中¶
先生久忘機爲爾虞矰繳一朝長羽翮萬里翔寥廓誰¶
信惡溝䲭忽作華表鶴豈無三玉環遺音嗣黄雀¶
　　　題畫　　　　　　　　　　(明/)張　紳¶
<pb:KR4h0141_WYG_447-2b>¶
髙樹漏踈雨滴瀝下銀塘美人捲簾坐金鴨自添香風¶
吹綠荷葉正見宿鴛鴦¶
　　　鴛鴦曲　　　　　　　　　(明/)陸師道¶
雙鴛並雙翼雙宿復雙飛清漣動雙浴明月照雙歸雙¶
浦沈雙影雙花拂雙頸眠沙雙夢同渡渚雙心警雙去¶
雙來處雙遊雙戲時雙起隨雙鷺雙立視雙魚雙舟舉¶
雙槳雙蓮礙雙榜應有無雙人願逐雙鴛徃¶
　　七言律¶
<pb:KR4h0141_WYG_447-3a>¶
　　　和友人鴛鴦之什　　　　　(唐/)崔　珏¶
翠鬛紅毛舞落暉水禽情似此禽稀暫分煙島猶回首¶
只渡寒塘亦並飛映霧乍迷金殿瓦逐梭齊上玉人機¶
採蓮無限蘭橈女笑指中流羡爾歸¶
　　　其二¶
寂寂春塘煙晩時兩心如影共依依谿頭日煖眠沙稳¶
渡口風寒浴浪稀翡翠莫誇饒彩飾鸊鵜須羡好毛衣¶
蘭深芷密無人見相逐相呼何處歸¶
<pb:KR4h0141_WYG_447-3b>¶
　　　鴛鴦　　　　　　　　　　(唐/)羅　鄴¶
江雲碧静瑞煙開錦翅雙飛去又廻一種鳥憐名字好¶
祇緣人恨别離來煖依牛渚汀莎媚夕宿龍池禁漏催¶
相對若教春女見便須㩦向鳯凰臺¶
　　　鴛鴦　　　　　　　　　　(唐/)皮日休¶
鈿鎞雕鏤費深功舞妓衣邊繡莫窮無日不來湘渚上¶
有時還任鏡湖中煙濃共拂芭蕉雨浪細雙游菡萏風¶
應笑豪家鸚鵡伴年年徒被鎻金籠¶
<pb:KR4h0141_WYG_447-4a>¶
　　五言絶句¶
　　　江南曲　　　　　　　　　(唐/)儲光羲¶
逐流牽荇葉緣岸摘蘆苗爲惜鴛鴦鳥輕輕動畫橈¶
　　　吳子夜四時歌　　　　　(元/)楊維楨¶
睡起珊瑚枕㣲風度屧&KR0146;芙蓉最髙葉翻水洗鴛鴦¶
　　　蓮塘曲　　　　　　　　　(明/)劉　基¶
落日下蓮塘輕舟赴晩凉偶然花片落飛出兩鴛鴦¶
　　　鴛鴦　　　　　　　　　　(明/)髙　啓¶
<pb:KR4h0141_WYG_447-4b>¶
兩兩蓮池上㸔如在錦機應知越女妒不敢近船飛¶
　　　塘上行　　　　　　　　　(明/)李　德¶
露濕藕花香花折藕絲長豈無鳬與鴈不似錦鴛鴦¶
　　　採蓮曲　　　　　　　　　(明/)常　倫¶
棹發千花動風傳一水香傍人持並蔕含笑打鴛鴦¶
　　　采菱曲　　　　　　　　　(明/)金　鑾¶
采菱秋水旁驚起雙鴛鴦獨自唱歌去風吹荇帶長¶
　　　題畫　　　　　　　　　　(明/)李　蓘¶
<pb:KR4h0141_WYG_447-5a>¶
涓涓石瀨鳴兩兩江鴛語廻谿無人來桃花照春渚¶
　　　子夜歌　　　　　　　　　(明/)董少玉¶
凉風吹北窗槐陰深幾許帶露摘荷花笑共鴛鴦語¶
　　七言絶句¶
　　　野望　　　　　　　　　　(唐/)羊士諤¶
萋萋麥壠杏花風好是行春野望中日暮不辭停五馬¶
鴛鴦飛去綠江空¶
　　　南塘　　　　　　　　　　(唐/)鮑　溶¶
<pb:KR4h0141_WYG_447-5b>¶
南塘旅舍秋淺清夜深綠蘋風不生蓮花受露重如睡¶
斜月起動鴛鴦聲¶
　　　華下　　　　　　　　　　(唐/)司空圖¶
關外風昏欲雨天薺花耕倒枕河壖邨南寂寞時回望¶
一隻鴛鴦下渡船¶
　　　鴛鴦　　　　　　　　　　(唐/)吉師老¶
江島濛濛煙靄微綠蕪深處刷毛衣渡頭驚起一雙去¶
飛上文君舊錦機¶
<pb:KR4h0141_WYG_447-6a>¶
　　　荆谿夜泊　　　　　　　　(唐/)李九齡¶
㸃㸃漁燈照浪清水煙疏碧月朧明小灘驚起鴛鴦處¶
一隻采蓮船過聲¶
　　　春雨　　　　　　　　　　(宋/)徐　璣¶
栁著輕黄欲染衣汀沙漠漠草菲菲晚風吹斷寒烟碧¶
無數鴛鴦谿上飛¶
　　　逢江易藝芳干賦芳洲　　　(元/)歐陽元¶
楊柳垂垂拂釣磯平沙雨過綠生衣王孫鬪草歸來晚¶
<pb:KR4h0141_WYG_447-6b>¶
撲漉鴛鴦帶水飛¶
　　　絶句　　　　　　　　　　(明/)王立中¶
春波橋頭柳似煙越王城郭在西邊我家遶屋皆春水¶
盡日鴛鴦隨釣船¶
　　　題吳王納凉圗　　　　　　(明/)袁　凱¶
微月斜侵響屧廊芙蓉清氣滿金塘鴛鴦只傍闌干宿¶
也愛君王水殿凉¶
　　　夏日憶西湖　　　　　　　(明/)于　謙¶
<pb:KR4h0141_WYG_447-7a>¶
　湧金門外柳如煙西子湖頭水拍天玉腕羅裠雙蕩槳¶
　鴛鴦飛近采蓮船¶
　　　　四時詞(夏/)　　　　　　　　(明/)陸　釴¶
　柳花臺榭汗銷香荷葉池塘趂晚凉十里翠萍魚㸃破¶
　軟沙深處見鴛鴦¶
　　　　孟夏行田雜歌　　　　　　(明/)朱曰藩¶
　田田荷葉太湖西千隊鴛鴦掠水低却似吳嬢機上見¶
　綠羅初&KR2460;錦茸齊¶
<pb:KR4h0141_WYG_447-7b>¶
　　　　宫詞　　　　　　　　　　(明/)王叔承¶
　氤氳水殿蕩朝陽夜漲桃花錦水香珍鳥千行㸔不禁¶
　自将金弹打鴛鴦¶
　¶
　¶
　¶
　¶
御定佩文齋詠物詩選巻四百四十八¶
