# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:26.848983
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷四百六十二
<pb:KR4h0141_WYG_462-1a>¶
　欽定四庫全書¶
御定佩文齋詠物詩選巻四百六十二¶
　　鳬類¶
　　　五言古¶
　　　　詠單鳬　　　　　　　　　(梁/)簡文帝¶
　銜苔入淺水刷羽向沙洲孤飛本欲去得影更淹畱¶
　　　　詠寒鳬　　　　　　　　　　簡文帝¶
　廻水浮輕浪沙塲弄羽衣眇眇隨山没離離傍海飛¶
<pb:KR4h0141_WYG_462-1b>¶
　　　　賦得汎汎水中鳬　　　　　(陳/)江　總¶
　歸鳬沸卉同亂下芳塘中出没時銜藻飛鳴忽颺風浮¶
　深或不息戲廣若乘空春鸚徒有賦還笑在金籠¶
　　　七言古¶
　　　　白鳬行　　　　　　　　　(唐/)杜　甫¶
　君不見黄鵠髙於五尺童化為白鳬似老翁故畦遺穂¶
　已蕩盡天寒歳暮波濤中鱗介腥羶素不食終日忍飢¶
　西復東魯門鶢鶋亦蹭蹬聞道如今猶避風¶
<pb:KR4h0141_WYG_462-2a>¶
　　　題惠崇畫秋江鳬雁　　　　(宋/)王庭珪¶
老崇學畫如學禪中年悟入理或然長江未落鳬雁下¶
舒巻忽若無丹鉛定自維摩三昧裏半幅生綃開萬里¶
不用并州快剪刀斷取鐡圍山下水¶
　　　栁塘野鴨　　　　　　　　(元/)虞　集¶
江南水退秋光淺風栁參差萬絲捲鴛鴦在梁鳬在渚¶
蕩蕩扁舟去家逺千艘轉海古長策白粲連江動秋色¶
斷蒲折葦野水闊爛爛明星且將弋翠盤擎露夜深寒¶
<pb:KR4h0141_WYG_462-2b>¶
玉色亭亭落月殘太液池頭黄鵠下夢中曽見畫中㸔¶
　　五言律¶
　　　詠鳬　　　　　　　　　　(唐/)李　嶠¶
颯沓睢陽涘浮遊漢水隈錢飛出井見鶴引入琴哀李¶
陵賦詩罷王喬曵舄來何當歸太液翔集動成雷¶
　　　翠漪堂　　　　　　　　　(宋/)文　同¶
湖水碧溶溶寒漪四望通龜魚遊浩渺鳬鶩下虛空爽¶
氣吟窗外清光釣艇中一襟時自快多謝北窗風¶
<pb:KR4h0141_WYG_462-3a>¶
　　七言律¶
　　　池上雙鳬　　　　　　　　(唐/)吴　融¶
碧池悠漾小鳬雛兩兩依依祗自娱釣艇忽移還散去¶
寒鴟有意即相呼可憐翡翠歸雲髻莫羡鴛鴦入畫圖¶
幸是羽毛無取處一生安穏老菰蒲¶
　　　其二¶
雙鳬狎得傍池臺戲　銜蒲逺又囘敢為稲粱凌險去¶
幸無鷹隼觸波來萬絲春雨眠時亂一片濃萍浴處開¶
<pb:KR4h0141_WYG_462-3b>¶
不在籠欄夜仍好月汀星沼剩徘徊¶
　　　詠鳬　　　　　　　　　　(宋/)文　同¶
雙雙紋羽弄清漪全得天真似爾稀萬頃滄波供口腹¶
一梁寒日曬毛衣雨歸别島嘔唲語風度前灘翕呷飛¶
好向中流最深處等閒休上釣魚磯¶
　　五言絶句¶
　　　野鴨　　　　　　　　　　(唐/)李羣玉¶
鸂鶒借毛衣喧呼鷹隼稀雲披菱藻地任汝作羣飛¶
<pb:KR4h0141_WYG_462-4a>¶
　　　東飛鳬　　　　　　　　　(唐/)陸龜蒙¶
裁得尺錦書欲寄東飛鳬脛短翅亦短雌雄戀菰蒲¶
　　　池上䨇鳬　　　　　　　　(唐/)薛　濤¶
䨇棲綠池上朝去暮飛還更憶將雛日同心蓮葉間¶
　　　方湖　　　　　　　　　　(宋/)文　同¶
風交蒲葦亂煙斷鳬鶩飛日暮一笛起扁舟隨釣歸¶
　　　冰池　　　　　　　　　　　文　同¶
日暮池已氷翩翩下鳬鶩不怕池中寒便於氷上宿¶
<pb:KR4h0141_WYG_462-4b>¶
　　　寒蘆港　　　　　　　　　　文　同¶
落月照冰湖曉起何太爽兩岸雪煙昬鳬鷗出深港¶
　　　柴門　　　　　　　　　　(明/)鄭善夫¶
凉月光不了照我芳桂叢白鳬如人長來往柴門東¶
　　七言絶句¶
　　　漫興　　　　　　　　　　(唐/)杜　甫¶
糝徑楊花鋪白氊㸃谿荷葉疊青錢筍根稚子無人見¶
沙上鳬雛傍母眠¶
<pb:KR4h0141_WYG_462-5a>¶
　　　發青山館　　　　　　　　(唐/)趙　嘏¶
鳬鷖聲暖野塘春鞍馬風髙驛路塵一宿青山又前去¶
古來難得是閒人¶
　　　天漢橋　　　　　　　　　(宋/)文　同¶
風吹兩岸菰蒲乾日曬一汀鳬鶩寒夜深霜月照湖水¶
須上此橋憑畫欄¶
　　　晩登淨逺亭　　　　　　　(宋/)楊萬里¶
簿書纔了晩衙催且上髙亭眼暫開野鴨成羣忽驚起¶
<pb:KR4h0141_WYG_462-5b>¶
定知城背有船來¶
　　　登淨逺亭　　　　　　　　　楊萬里¶
池冰愛日未全開旋旋波㾗百皺來野鴨被人驚得慣¶
作羣飛去却飛囘¶
　　　望瀛臺春望　　　　　　　(金/)邊元勲¶
晴雲如困栁如癡丹杏開殘碧草齊一𣲖望瀛臺下水¶
暖風遲日浴鳬鷖¶
　　　欸歌　　　　　　　　　　(元/)顧　瑛¶
<pb:KR4h0141_WYG_462-6a>¶
返照移晴入綺窗芙蓉楊栁滿秋江漁童款乃蕩舟去¶
驚起錦鳬飛一雙¶
　　　凍鳬　　　　　　　　　　(元/)貢性之¶
江天歲晩景凄凄雲脚低垂望欲迷水鳥畏寒飛不起¶
黄蘆枝上並頭棲¶
　　　梨花睡鴨圖　　　　　　　(明/)顧　觀¶
昔年家住太湖西常過吳興罨畫谿水閣筠簾春似海¶
梨花影裏睡鳬鷖¶
<pb:KR4h0141_WYG_462-6b>¶
　　　春日懐江上　　　　　　　(明/)髙　啟¶
新蒲正綠乳鳬鳴水没魚梁宿雨晴㸔近清明沈種日¶
野人何事不歸耕¶
　　　江上晩歸　　　　　　　　　髙　啟¶
渺渺雙鳬落晩沙一江秋色艷明霞逢人不用停舟問¶
大樹邨中即我家¶
　　　巴人竹枝歌　　　　　　　(明/)王廷相¶
野鴨唼唼一雙飛飛到儂池不肯歸莫共鴛鴦鬭毛羽¶
<pb:KR4h0141_WYG_462-7a>¶
　鴛鴦情性世間稀¶
　¶
　¶
　¶
　¶
　¶
　¶
　¶
<pb:KR4h0141_WYG_462-7b>¶
　¶
　¶
　¶
　¶
　¶
　¶
　¶
御定佩文齋詠物詩選卷四百六十二¶
