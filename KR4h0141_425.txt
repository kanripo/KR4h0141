# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:25.710051
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷四百二十五
<pb:KR4h0141_WYG_425-1a>¶
　欽定四庫全書¶
御定佩文齋詠物詩選巻四百二十五¶
　　錦雞類¶
　　　七言古¶
　　　　錦雞　　　　　　　　　　(元/)周　權¶
　已山靈鳥初離羣葳蕤麗組雲錦文羽翎新刷爪距利¶
　彩色勝似沙頭鴛晴暾入戸爛相射嗉中有物垂紅碧¶
　綬光若若花盤絛出示山童有矜色文章固足媒爾身¶
<pb:KR4h0141_WYG_425-1b>¶
　雕籠拘束還悲辛區區啄飲豈不厚情深野樹谿雲春¶
　　　　錦雞　　　　　　　　　　(明/)楊　基¶
　暖風晴日融春晝閒㸔花隂雞吐綬綺縠都將綵羽妝¶
　紅絲不待金針繡疊疊胭脂縷縷金龍文盤錯鳳紋深¶
　憑誰剪作鴛鴦帯雅稱佳人翡翠衿¶
　　　　錦雞圗　　　　　　　　　(明/)胡　儼¶
　昔聞楚人不識鳳忽見山雞重購之我今畫圗寫生態¶
　羽毛五色光陸離扶桑天雞啼一聲陽鳥散彩天下晴¶
<pb:KR4h0141_WYG_425-2a>¶
此時山雞亦出谷喔喔飛來耀林麓千巖萬壑含東風¶
杏花吹香春雪紅顧影徘徊自愛惜揚翹聳翅紛蒙茸¶
竹上花間日正髙向陽吐綬垂花絛呉綾蜀錦織不得¶
戴勝偷眼驚伯勞切莫臨谿照碧流對鏡逢人舞便休¶
舞多目眩終顛仆世人空詫韋公賦¶
　　　四禽圗　　　　　　　　　(明/)李東陽¶
樛枝老樹幽巖裏山鷓雙棲掉長尾髙鳴俯搦勢不停¶
似向春風矜爪觜山頭錦雞金作冠身披五采成斑斕¶
<pb:KR4h0141_WYG_425-2b>¶
遠從紅日霽時見更向碧山深處㸔人言此物真絶特¶
同是山禽不同格休將緑水照毛衣祗恐桃花妬顔色¶
　　五言律¶
　　　詠山雞　　　　　　　　　(唐/)温庭筠¶
萬壑動晴景山禽凌翠微繡翎翻草去紅觜啄花歸巢¶
暖碧雲色影孤清鏡輝不知春樹畔何處又分飛¶
　　　山雞　　　　　　　　　　(唐/)許　渾¶
珍禽暫不扄飛舞躍前庭翠網摧金距雕籠減繡翎月¶
<pb:KR4h0141_WYG_425-3a>¶
　圓疑望鏡花暖似依屛何必舊巢去山山芳草青¶
　　　五言排律¶
　　　　賦得山雞舞石鏡　　　　　(唐/)崔　䕶¶
　廬峯開石鏡人說舞山雞物象纎無隠禽情目自迷景¶
　當煙霧歇心喜錦翎齊宛轉烏呈彩婆娑鳳欲棲何言¶
　資羽族在地得天倪應笑翰名者終朝飲敗醯¶
　　　七言律¶
　　　　錦雞　　　　　　　　　　(宋/)文　同¶
<pb:KR4h0141_WYG_425-3b>¶
　髙原濯濯㺯春暉金碧冠纓綵繪衣石澑瀉煙晴自照¶
　巖枝横月夜相依有時勃窣盤跚舞忽地鈎輈格磔飛¶
　寄語人間用矰繳瑶臺鸞鶴好同歸¶
　¶
　¶
　¶
　¶
御定佩文齋詠物詩選巻四百二十五¶
