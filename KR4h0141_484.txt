# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:27.601654
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷四百八十四
<pb:KR4h0141_WYG_484-1a>¶
　欽定四庫全書¶
御定佩文齋詠物詩選巻四百八十四¶
　　蠧魚類¶
　　　五言律¶
　　　　詠壁魚　　　　　　　　　(唐/)李　逺¶
　鱗細粉光鮮開書亂眼前透窓疑漏網落硯似流泉潛¶
　穴河圖内吞鈎乙字邊莫言鬐鬛小食盡白蘋篇¶
　　　　再任後遣模歸按視石林　　(宋/)葉夢得¶
<pb:KR4h0141_WYG_484-1b>¶
　插架環千軸傳家有舊書展舒慚几案凉曝闕庭除破¶
　屋方懸溜殘編足蠧魚好湏重檢校扃璅莫令疎¶
　　　五言絶句¶
　　　　秋齋為周彦通題　　　　　(明/)林　俊¶
　暑伏凉又生蟲吟葉巳故壮日苦不常翻書落寒蠧¶
　　　七言絶句¶
　　　　松下遲楊君謙不至　　　　(明/)朱存理¶
　松下繙書坐石牀書魚晴落硯波凉須臾月出照書上¶
<pb:KR4h0141_WYG_484-2a>¶
　歴歴蠅頭字㡬行¶
　　　　寄秘書直長夏祥鳳　　　　(明/)僧徳祥¶
　得見人間未見書朝朝暮暮玊階除心如一寸芸香草¶
　長與君王辟蠧魚¶
　¶
　¶
　¶
　¶
<pb:KR4h0141_WYG_484-2b>¶
　¶
　¶
　¶
　¶
　¶
　¶
　¶
御定佩文齋詠物詩選巻四百八十四¶
