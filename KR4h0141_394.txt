# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:24.730207
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷三百九十四
<pb:KR4h0141_WYG_394-1a>¶
　欽定四庫全書¶
御定佩文齋詠物詩選巻三百九十四¶
　　薜蘿類¶
　　　五言古¶
　　　　詠女蘿　　　　　　　　　(齊/)王　融¶
　羃䍥女蘿艸蔓衍旁松枝含煙黄且緑因風巻復垂¶
　　　　賦松上輕蘿　　　　　　　(陳/)劉　刪¶
　葉繞千年葢條依百尺枝屬與松風動時将薜影垂學¶
<pb:KR4h0141_WYG_394-1b>¶
　帶非難結為衣或易披山阿若近逺獨有椘人知¶
　　　　剡原九曲　　　　　　　　(明/)髙　啟¶
　山折水暫旋山開水仍往東陂滙初成秋色瀰然廣碧¶
　蘿花茸茸月映石壁上何時試沿洄一理煙中舫¶
　　　五言絶句¶
　　　　石宫　　　　　　　　　　(唐/)元　結¶
　石宫夏水寒寒水宜髙林逺風吹蘿蔓野客熙清隂¶
　　　　石門塢　　　　　　　　　(宋/)朱　子¶
<pb:KR4h0141_WYG_394-2a>¶
　朝開雲氣擁暮掩薜蘿深自笑晨門者那知孔氏心¶
　　　　煙蘿境　　　　　　　　　(元/)虞　集¶
　玉女乗煙霧松間采薜蘿飛行了無迹眀月送空歌¶
　　　　富林春曉　　　　　　　　(明/)陸徳藴¶
　旭日始啟旦鳥聲出煙蘿草堂檢春事花落風檐多¶
　　　七言絶句¶
　　　　慈湖磯　　　　　　　　　(元/)貢　奎¶
　碧蘿交蔓絡崖隂潭底潜蛟萬仞深今古江流推不去¶
<pb:KR4h0141_WYG_394-2b>¶
　濕雲長䕶最髙岑¶
　¶
　¶
　¶
　¶
　¶
　¶
御定佩文齋詠物詩選巻三百九十四¶
