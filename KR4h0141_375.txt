# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:24.141269
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷三百七十五
<pb:KR4h0141_WYG_375-1a>¶
　欽定四庫全書¶
御定佩文齋詠物詩選卷三百七十五¶
　　雜花類¶
　　　五言古¶
　　　　紅花　　　　　　　　　　(宋/)文　帝¶
　紅藍與芙蓉我色與歡敵莫案石榴花歴亂聽儂摘¶
　　　　麗春　　　　　　　　　　(唐/)杜　甫¶
　百草競春華麗春應最勝少須好顔色多漫枝條剰紛¶
<pb:KR4h0141_WYG_375-1b>¶
　紛桃李枝處處總能移如何貴此種却怕有人知¶
　　　　崔元受少府自貶所還遺山薑花以詩答之¶
　　　　　　　　　　　　　　　　(唐/)劉禹錫¶
　故人博羅尉遺我山薑花採従碧海上來自謫仙家雲¶
　濤潤孤根隂火照晨葩靜搖扶桑日艷對瀛洲霞世人¶
　受苦辛搴擷忘幽遐傳名入帝里飛驛辭天涯王濟本¶
　尚味石崇方鬭奢堆盤多不識綺席乃增華驛馬損筋¶
　骨貴人滋齒牙顧予藜藿士持此重咨嗟¶
<pb:KR4h0141_WYG_375-2a>¶
　　　惜郁李花　　　　　　　　(唐/)白居易¶
樹小花鮮妍香繁條輭弱髙低二三尺重叠千萬萼朝¶
艷靄霏霏夕凋紛漠漠辭枝朱粉細覆地紅綃薄由來¶
好顔色常苦易銷鑠不見莨蕩花狂風吹不落¶
　　七言古(附長短句/)¶
　　　優鉢羅花歌　　　　　　　(唐/)岑　參¶
白山南赤山北其間有花人不識緑莖碧葉好顔色葉¶
六瓣花九房夜掩朝開多異香何不生彼中國兮生西¶
<pb:KR4h0141_WYG_375-2b>¶
方移根在庭媚我公堂恥與衆草之為伍何亭亭而獨¶
芳何不為人之所賞兮深山窮谷委嚴霜吾竊悲陽關¶
道路長曾不得獻於君王¶
　　　謝王參議送練春紅二枝　　(元/)袁　桷¶
玊堂老仙翫幽獨閉户無人似初溽倚䦨岸幘領孤芳¶
䔩蓛輕紅冠羣緑化工有意卑凡卉積李崇桃空眩目¶
爭先鬭巧等堪憐已向東風盡驅逐此花清妍淨如洗¶
收拾餘春傲榮辱何郎湯餅徒試妝太真温泉空賜浴¶
<pb:KR4h0141_WYG_375-3a>¶
天然生色鑄真態亭午低頭睡初足誰言花后最竒絶¶
我怪酪奴能汙觸嫣然一笑奉清歡莫把金尊歌别鵠¶
并刀妙剪駢頭來珠露淋漓袖新蹙似嫌凡子多京塵¶
却恨高人付流俗微風澹蕩新雨生强拭愁容吐殘馥¶
擬將色筆冩清意綺語非工那忍凟徘徊中庭月過半¶
翠袖娟娟泣寒玉¶
　　五言律¶
　　　夏中崔中丞宅見海紅搖落一花獨開¶
<pb:KR4h0141_WYG_375-3b>¶
　　　　　　　　　　　　　　　(唐/)劉長卿¶
何事一花殘閒庭百草䦨緑滋經雨發紅艷隔林看竟¶
日餘香在過時獨秀難共憐芳意晚秋露未須團¶
　　　苦練花　　　　　　　　　(唐/)温庭筠¶
院裏鶯歌歇牆頭舞蝶孤天香薰羽葆宫紫暈流蘇晻¶
曖迷青瑣氤氳向畫圖只應春惜别留與博山爐¶
　　　玫瑰　　　　　　　　　　(唐/)唐彥謙¶
麝炷騰清燎鮫紗覆緑蒙宫妝臨曉日錦段落東風無¶
<pb:KR4h0141_WYG_375-4a>¶
力春煙裏多愁暮雨中不知何事意深淺兩般紅¶
　　五言排律¶
　　　和李舍人昆季詠冬瑰花寄贈徐侍郎¶
　　　　　　　　　　　　　　　(唐/)盧　綸¶
獨鶴寄煙霜雙鸞思晩芳舊隂依謝宅新艷出蕭牆蝶¶
散搖輕露鶯含入夕陽雨朝勝濯錦風夜劇焚香麗日¶
千層艷孤霞一片光密來驚葉少動處覺枝長布影期¶
高賞留春為逺方賞聞贈瓊玖叨和愧升堂¶
<pb:KR4h0141_WYG_375-4b>¶
　　　和李員外與舎人詠冬瑰花寄徐侍郎¶
　　　　　　　　　　　　　　　(唐/)司空曙¶
仙吏紫薇郎竒花共翫芳攢星排緑蒂照眼發紅光暗¶
妬翻階藥遙連直署香遊枝蜂繞易礙刺鳥銜妨露濕¶
凝衣粉風吹散蘂黄蒙籠珠樹合煥爛錦屏張留客勝¶
看竹思人比愛棠如傳採蘋詠逺思滿瀟湘¶
　　七言律¶
　　　玊燭花　　　　　　　　　(唐/)劉　兼¶
<pb:KR4h0141_WYG_375-5a>¶
裊裊香英三四枝亭亭紅艷照階墀正當晚檻初開處¶
恰似春闈就試時少女不吹方熠爚東君偏惜未離披¶
夜深斜倚朱欄外擬把鄰光借與誰¶
　　　司直廵官無諸移到玫瑰花　(唐/)徐　夤¶
芳菲移自越王臺最似薔薇好並栽穠艷盡憐勝綵繪¶
嘉名誰贈作玫瑰春成錦繡風吹坼天染瓊瑤日照開¶
為報朱衣早邀客莫教零落委蒼苔¶
　　　魚兒牡丹得之湘中花紅而蘂白狀類雙魚纍¶
<pb:KR4h0141_WYG_375-5b>¶
　　　　纍相比枝不能勝壓而下垂若俛首然鼻目¶
　　　　良可辨葉與牡丹無異亦以二月開因是得¶
　　　　名其幹則芍藥也予名花而賦是詩聞江東¶
　　　　山谷間此品甚多　　　　(宋/)周必大¶
天教姚魏主芳菲合有宫嬪次列妃玊頸圓瑳宜粉面¶
霞裙深染學翬衣枝頭窈窕魚雙貫風裏翩躚鳳對飛¶
莫把根苗方芍藥留春不似送將歸¶
　　　紅錦帶花　　　　　　　　(宋/)楊萬里¶
<pb:KR4h0141_WYG_375-6a>¶
天女風梭織露機碧絲地上茜欒枝何曾繫住春歸脚¶
只解縈長客恨眉節節生花花㸃㸃茸茸曬日日遲遲¶
後園初夏無題目小樹微芳也得詩¶
　　　詠雪毬花　　　　　　　　(明/)陳　鴻¶
盈盈初發幾枝寒映户流蘇百結團正恐東風先颺盡¶
不愁遲日易銷殘淡姿向曉迷蝴蝶艷色爭春笑牡丹¶
惟有三郎兒戲甚還疑蹋踘繞叢看¶
　　五言絶句¶
<pb:KR4h0141_WYG_375-6b>¶
　　　紫荆花　　　　　　　　　(唐/)韋應物¶
雜英紛已積含芳獨暮春還如故園樹忽憶故園人¶
　　　濟之怪余久歸賦雜言解嘲　(明/)王叔承¶
白苧含閨怨吳蠶五月空但知桑葉緑不識茜花紅¶
　　七言絶句¶
　　　看山木𤓰花　　　　　　　(唐/)劉言史¶
裛露凝氛紫艷新千般婉娜不勝春年年此樹花開日¶
出盡丹陽郭裏人¶
<pb:KR4h0141_WYG_375-7a>¶
　　　其二¶
柔枝濕艷亞朱欄暫作庭芳便欲殘深藏數片將歸去¶
紅縷金針繡取看¶
　　　逢賈島　　　　　　　　　(唐/)張　籍¶
僧房逢著欵冬花出寺行吟日已斜十二街中春雪滿¶
馬蹄今去入誰家¶
　　　種木槲花　　　　　　　　(唐/)栁宗元¶
上苑年年占物華飄零今日在天涯只因長作龍城守¶
<pb:KR4h0141_WYG_375-7b>¶
剰種庭前木槲花¶
　　　翫迎春花贈楊郎中　　　　(唐/)白居易¶
金英翠萼帶春寒黄色花中有幾般慿君語向遊人道¶
莫作蔓菁花眼看¶
　　　紫陽花　　　　　　　　　　白居易¶
何年植向仙壇上早晩移栽到梵家雖在人間人不識¶
與君名作紫陽花¶
　　　代迎春花招劉郎中　　　　　白居易¶
<pb:KR4h0141_WYG_375-8a>¶
幸與松筠相近栽不隨桃李一時開杏園豈敢妨君去¶
未有花時且看來¶
　　　南園　　　　　　　　　　(唐/)李　賀¶
長巒谷口倚嵇家白晝千峰老翠華自履藤鞋收石蜜¶
手牽苔絮長蒓花¶
　　　憶紫谿　　　　　　　　　(唐/)徐　凝¶
長憶紫谿春欲盡千巖交映水回斜巖空水滿谿自紫¶
水態更籠南燭花¶
<pb:KR4h0141_WYG_375-8b>¶
　　　寄山僧　　　　　　　　　(唐/)趙　嘏¶
雲裏幽僧不置房橡花藤葉蓋禪牀朝來逢著山中伴¶
聞説新移最上方¶
　　　燕蓊花　　　　　　　　　(唐/)李　郢¶
十二街中何限草燕蓊盡欲占殘春黄花撲地無窮極¶
愁殺江南江北人¶
　　　虎丘寺西小谿閒汎　　　　(唐/)皮日休¶
鼓子花明白石岸桃枝竹覆翠嵐谿分明似對天台洞¶
<pb:KR4h0141_WYG_375-9a>¶
應厭頑仙不肯迷¶
　　　小遊仙詩　　　　　　　　(唐/)曹　唐¶
芝蕙芸花爛熳春瑞香煙露濕衣巾玉童私地誇書札¶
偷冩雲瑤暗贈人¶
　　　金燈花　　　　　　　　　(唐/)薛　濤¶
欄邊不見蘘蘘葉砌下惟翻艷艷叢細視欲將何物比¶
曉霞初疊赤城宫¶
　　　金燈花　　　　　　　　　(唐/)闕　名¶
<pb:KR4h0141_WYG_375-9b>¶
蘭膏爇處心猶淺銀燭燒殘焰不馨好向書生窻畔種¶
免教辛苦更囊螢¶
　　　海仙花詩(海仙花者世謂之錦帶維楊人傳云/初得於海州山谷間其枝長而花密)¶
　　　　(若錦帶然其花未開如海棠既開如木𤓰而/繁麗嫋嫋過之一朶滿頭冠不克荷惜其不)¶
　　　　(香而無子第可鈎壓其條移植他所因以釋/草釋木騐之皆無有也近之好事者作花譜)¶
　　　　(以海棠為花中神仙予謂此花不在海棠下/宜以仙為號日之錦帶俚俗甚焉又取始得)¶
　　　　(之地名曰海仙且賦詩三章/以存其名題諸僧壁録二)¶
　　　　　　　　　　　　　　　(宋/)王禹偁¶
<pb:KR4h0141_WYG_375-10a>¶
一堆絳雪壓春叢嫋嫋長條弄晚風借問開時何所似¶
似將繡被覆薰籠¶
　　　其二¶
何年移植在僧家一簇柔條綴綵霞錦帶為名俚且俗¶
為君呼作海仙花¶
　　　次韻郁李花　　　　　　　(宋/)趙　抃¶
花縣逢春對曉暉朱朱白白綴繁枝梅先菊後何須校¶
好似人生各有時¶
<pb:KR4h0141_WYG_375-10b>¶
　　　扶桑　　　　　　　　　　(宋/)蔡　襄¶
谿館初寒似早春寒花相倚媚行人可憐萬木凋零盡¶
獨見繁枝爛熳新¶
　　　洛城雜詩　　　　　　　　(宋/)韓　維¶
無數長條亂曉風誰將紫錦覆春叢殘英㸃落青苔面¶
獨倚朱欄細雨中¶
　　　微雨中賞月桂獨酌　　　　(宋/)陳與義¶
人間跌宕簡齋老天下風流月桂花一壺不覺叢邊盡¶
<pb:KR4h0141_WYG_375-11a>¶
暮雨霏霏欲濕鴉¶
　　　寶相花　　　　　　　　　(宋/)范成大¶
誰把桑條夾砌栽壓枝萬朶一時開為君也著詩收拾¶
題作西樓錦被堆¶
　　　聞傅氏莊紫笑花開急掉小舟觀之¶
　　　　　　　　　　　　　　　(宋/)陸　游¶
日長無奈清愁處醉裏來尋紫笑香漫道閒人無一事¶
逢春也似蜜蜂忙¶
<pb:KR4h0141_WYG_375-11b>¶
　　　閒詠園中草木　　　　　　　陸　游¶
剪刀葉畔戲魚回帔子花頭舞蝶來領畧年光屬閒客¶
一樽自勸不須推¶
　　　春晩邨居雜賦　　　　　　　陸　游¶
鵞兒草緑侵行路帔子花明照屋除處處乞漿俱得酒¶
杖頭何恨一錢無¶
　　　三峽歌　　　　　　　　　　陸　游¶
亂挿山花篢子紅蠻歌相和瀼西東忽然四散不知處¶
<pb:KR4h0141_WYG_375-12a>¶
蹋月捫蘿歸洞中¶
　　　剪春羅　　　　　　　　　(宋/)翁元廣¶
誰把風刀剪薄羅極知造化著功多飄零易逐春光老¶
公子尊前奈若何¶
　　　小泊英州　　　　　　　　(宋/)楊萬里¶
人人藤葉嚼檳榔户户茅簷覆土牀只有春風不寒乞¶
隔谿吹度柚花香¶
　　　歸自豫章復過西山　　　　　楊萬里¶
<pb:KR4h0141_WYG_375-12b>¶
一眼苕花十里明忽疑九月雪中行我行莫笑無騶従¶
自有西山管送迎¶
　　　新晴西園散步　　　　　　　楊萬里¶
池水初生蓋玉沙雨餘碧草臥堤斜日搖波影纒橋柱¶
繡出欒枝遍地花¶
　　　山居　　　　　　　　　　(金/)元好問¶
斜陽高樹挂晴虹肅肅微涼雨氣中一道鷺鷥花不斷¶
密香吹滿馬頭風¶
<pb:KR4h0141_WYG_375-13a>¶
　　　臺山雜詠　　　　　　　　　元好問¶
一國春風帝子家緑雲晴雪間紅霞香綿穏藉僧谿草¶
蜀錦驚㸔佛鉢花¶
　　　賦缾中雜花(予絶愛未開杏/花故末篇自戲)　　元好問¶
老眼驚㸔節物新今年更與酒杯親東山一道花如繡¶
従此他鄉不是春¶
　　　其二¶
生紅㸃㸃弄嬌妍半坼花房更可憐傳語春風好將䕶¶
<pb:KR4h0141_WYG_375-13b>¶
莫教容易作銀錢¶
　　　其三¶
紅抹蘭膏緑染衣緑嬌紅小兩相宜華邊剰有清香在¶
木石癡兒自不知¶
　　　其四¶
素艷來従月姊家溫風淑氣發清華人間自有交枝玉¶
天上休開六出花¶
　　　其五¶
<pb:KR4h0141_WYG_375-14a>¶
昨日桃花錦片新兔葵今日到殘春低枝留得稀踈朶¶
比似全開更惱人¶
　　　其六¶
古銅缾子滿芳枝裁剪春風入小詩看著海棠如有語¶
杏花也到退房時¶
　　　雨晴　　　　　　　　　　(金/)趙秉文¶
一春不雨漫塵黄碧瓦朝來汎霽光留得紫威花上露¶
幾招渇燕下雕梁¶
<pb:KR4h0141_WYG_375-14b>¶
　　　塞上曲　　　　　　　　　(元/)納　延¶
雙鬟小女玉娟娟自捲氊簾出帳前忽見一枝長十八¶
折來簪在帽簷邊¶
　　　三月廿日題所寓屋壁　　　(元/)倪　瓚¶
梓樹花開破屋東鄰牆花信幾畨風閉門睡過兼旬雨¶
春事依依是夢中¶
　　　登雙鳳普福宫東樓贈吳道傳時周境存隠君¶
　　　　同席　　　　　　　　　(元/)王　逢¶
<pb:KR4h0141_WYG_375-15a>¶
樓殿岧嶤上赤霞水紋蟠鳳臥靈槎石棊盤靜香煙直¶
簾下雙頭百合花¶
　　　粉團花下夜飲　　　　　　(元/)錢惟善¶
萬花碎剪玊團團晴雪飛香夜不寒恰似玉人相對立¶
酒尊移月近前看¶
　　　上京次貢待制韻　　　　　(元/)凃　穎¶
海風吹雨度龍沙滿眼金蓮紫菊花日暮笙歌何處起¶
高低穹帳五侯家¶
<pb:KR4h0141_WYG_375-15b>¶
　　　謾成　　　　　　　　　　(元/)馬　臻¶
槐隂滿院喧巢鴉蜜房香老蜂趂衙鄰家艇子釣魚去¶
水光搖動金蓮花¶
　　　嶺南雜詠　　　　　　　　(明/)汪廣洋¶
榕樹隂隂集暮鴉竹深人靜似仙家芭蕉小苑垂雙實¶
茉莉南州壓萬花¶
　　　南唐故址　　　　　　　　(明/)葉子竒¶
唐主宫垣集暝鴉垣邊幾座野人家尚餘一片繁華地¶
<pb:KR4h0141_WYG_375-16a>¶
宜種紅藍内苑花¶
　　　發淮安　　　　　　　　　(明/)楊士竒¶
岸蓼疎紅水荇青茨菰花白小如䓑雙鬟短袖慙人見¶
背立船頭自採菱¶
　　　秀上人課經圖　　　　　　(明/)鎦　泰¶
山繞清谿樹繞亭隔雲金磬曉泠泠道人不管花開落¶
白乳香中讀觀經¶
　　　訪包山徐徳彰　　　　　　(明/)陳　寛¶
<pb:KR4h0141_WYG_375-16b>¶
青山湖上是君家有約來看巨勝花蹋破白雲秋一片¶
不知還隔幾重霞¶
　　　畫丫蘭　　　　　　　　　(明/)陸　治¶
玉㦸稜稜應節分枝枝柔玉紉香雲凝妝擬待三更月¶
露染生綃六幅裙¶
　　　馬蘭花　　　　　　　　　(明/)舒　芬¶
金氣稜稜澤國秋馬蘭花發滿汀洲富春山下連魚屋¶
采石江頭映酒樓¶
<pb:KR4h0141_WYG_375-17a>¶
　　　　虞美人　　　　　　　　　(明/)孫齊之¶
　薔薇開盡緑隂涼西國名花此際芳夜月空懸漢宫鏡¶
　幽姿猶帶楚雲妝¶
　¶
　¶
　¶
　¶
　¶
<pb:KR4h0141_WYG_375-17b>¶
　¶
　¶
　¶
　¶
　¶
　¶
　¶
御定佩文齋詠物詩選卷三百七十五¶
