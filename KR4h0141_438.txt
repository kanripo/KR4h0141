# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:26.122176
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷四百三十八
<pb:KR4h0141_WYG_438-1a>¶
　欽定四庫全書¶
御定佩文齋詠物詩選巻四百三十八¶
　　燕類¶
　　　五言古¶
　　　　詠雙燕　　　　　　　　　(宋/)鮑　照¶
　雙燕戲雲崖羽翰始差池出入南閨裏經過圵堂陲意¶
　欲巢君幕層楹不可窺沈吟芳嵗晩徘徊韶景移悲歌¶
　辭舊愛銜淚覔新知¶
<pb:KR4h0141_WYG_438-1b>¶
　　　　其二¶
　可憐雲中燕旦去暮來歸自知羽翅弱不與鵠爭飛寄¶
　聲謝飛鵠徃事子毛衣瑣心誠貧薄叵吝莭榮衰隂山¶
　饒苦霧危節多勁威豈但避霜雪當儆野人機¶
　　　　雙燕離　　　　　　　　　(梁/)簡文帝¶
　雙燕有䧺雌照日兩差池銜花落北户逐蝶上南枝桂¶
　棟本曾宿虹梁早自窺碩得長如此無令雙燕離¶
　　　　新燕　　　　　　　　　　　簡文帝¶
<pb:KR4h0141_WYG_438-2a>¶
新禽應莭歸俱向吹樓飛入簾驚釧響来忩礙舞衣¶
　　　和晉安王詠雙燕　　　　　(梁/)庾肩吾¶
可憐幕上燕差池弄羽衣夜夜同巢宿朝朝相對飛銜¶
泥瞻樂善相賀奉英徽秋蟬行寂寞戀此未辭歸¶
　　　詠簷燕　　　　　　　　　　庾肩吾¶
雙燕集蘭閨雙飛髙復低向户疑新箔登巢識故泥依¶
櫩本相賀近幕願同棲¶
　　　贈杜容成　　　　　　　　(梁/)吴　均¶
<pb:KR4h0141_WYG_438-2b>¶
一燕海上來一燕髙堂息一朝相逢遇依然舊相識問¶
余來何遲山川㡬紆直答言海路長風駛飛無力昔别¶
縫羅衣春風初入帷今來夏欲晩桒扈薄樹飛¶
　　　詠燕燕于飛應詔　　　　　(陳/)江　總¶
二月春暉暉雙燕理毛衣銜花弄靃靡拂葉隠芳菲或¶
在堂間戲多従幕上飛若作仙人履終向日南歸¶
　　　詠銜泥雙燕　　　　　　　(陳/)蕭　詮¶
銜泥金屋外表瑞玉筐中學飛疑漢妾巢幕憚吳宫爪¶
<pb:KR4h0141_WYG_438-3a>¶
截還猶短窠成新尚空詎並零陵石飛舞逐春風¶
　　　賦得簷燕　　　　　　　　(唐/)皇甫冉¶
拂水競何忙傍簷如有意翻風去每逺帯雨歸偏駛今¶
君裁杏梁更欲年年去¶
　　　賦得巢燕送客　　　　　　(唐/)錢　起¶
能棲杏梁際不與黄雀羣夜影寄紅燭朝飛髙碧雲含¶
情别故侣花月惜春分¶
　　　賦得早燕送别　　　　　　(唐/)李　益¶
<pb:KR4h0141_WYG_438-3b>¶
碧草縵如線去來雙飛燕長門未有春先入班姬殿梁¶
空繞復息簷寒窺欲徧今至隨紅蕚昔還悲素扇一别¶
無秋鴻差池詎相見¶
　　　燕詩示劉叟　　　　　　　　(唐/)白居易¶
梁上有雙燕翩翩雄與雌銜泥兩椽間一巢生四兒四兒¶
日夜長索食聲孜孜青蟲不易捕黄口無飽期觜爪雖欲¶
弊心力不知疲須臾千來徃猶恐巢中飢辛勤三十日母¶
瘦雛見肥喃喃敎言語一一刷毛衣一旦羽翼成引上庭¶
<pb:KR4h0141_WYG_438-4a>¶
樹枝舉翅不回顧随風四散飛雌䧺空中鳴聲盡呼不歸¶
却入空巢裏啁啾終夜悲燕燕爾勿悲爾當返自思思爾¶
為雛日髙飛背母時當時父母念今日爾應知¶
　　　晩燕　　　　　　　　　　　白居易¶
百鳥乳雛畢秋燕獨蹉跎去社日已近銜泥意如何不¶
悟時莭晩徒施工用多人間事亦爾不獨燕營窠¶
　　　雙燕曲　　　　　　　　　(明/)楊　慎¶
有鳥名飛燕雌䧺自相將飲君玉池水巢君文杏梁羙¶
<pb:KR4h0141_WYG_438-4b>¶
人當軒坐恐涴羅衣裳請君驅除之君憐不忍傷雛生¶
八九子嬌愛比鳯凰鳴聲何啾啾聞我庭東廂習飛還¶
不逺墮墜雙扉旁主人戒廬兒毛羽無摧戕不啄五株¶
桃不啑五畝粱秋風徔西起翩翩向南翔昔為黄口兒¶
今為烏衣郎辭巢謝主人華屋恩難忘願主夀千嵗歳¶
歳巢君堂¶
　　七言古(附長短句/)¶
　　　賦得戲燕俱宿　　　　　　(隋/)虞世基¶
<pb:KR4h0141_WYG_438-5a>¶
大厦初構與雲齊歸燕雙入正銜泥欲繞歌梁向舞閣¶
偶為仙履徃蘭閨千里争飛會難並聊向吴宫比翼棲¶
　　　燕銜泥　　　　　　　　　(唐/)韋應物¶
銜泥燕聲嘍嘍尾涎涎秋去何所歸春来復相見豈不¶
解決絶髙飛碧雲裏何為地上銜泥滓銜泥雖賤意有¶
營杏梁朝日巢欲成不見百鳥畏人林野宿翻遭網羅¶
俎其肉未若銜泥入華屋燕銜泥百鳥之智莫與齊¶
　　　春燕詞　　　　　　　　　(唐/)王　建¶
<pb:KR4h0141_WYG_438-5b>¶
新燕新燕何不定東家緑池西家井飛鳴當户影悠揚¶
一遶簷頭一遶梁黄姑説向新婦女去年墮子汚衣箱¶
已䏻辭山復過海幸我堂前故巢在求食甚勿愛髙飛¶
空中飢鳶為爾害辛勤作窠在畫梁碩得年年主人愛¶
　　　亰城燕　　　　　　　　　(元/)納　延¶
三月亰城寒悄悄燕子初来怯清曉河堤栁弱氷未消¶
牆角杏花紅蕚小主家簾幕重重垂銜芹却向檐間飛¶
託巢未稳井桐墜翩翩又向天南歸君不見舊時王謝¶
<pb:KR4h0141_WYG_438-6a>¶
多樓閣青𤨏無塵捲珠箔海棠花外春雨晴芙蓉葉上¶
秋霜薄¶
　　五言律¶
　　　詠燕　　　　　　　　　　(唐/)李　嶠¶
天女伺辰至𤣥衣澹碧空差池沐時雨頡頏舞春風相¶
賀雕闌側雙飛翠幕中忽驚留爪去猶兾識吴宫¶
　　　詠燕　　　　　　　　　　(唐/)張九齡¶
海燕何微眇逢春亦暫来豈知泥滓賤只見玉堂開繡¶
<pb:KR4h0141_WYG_438-6b>¶
户時雙入華軒日㡬回無心與物競鷹隼莫相猜¶
　　　雙燕　　　　　　　　　　(唐/)杜　甫¶
旅食驚雙燕銜泥入此堂應同避燥濕且復過炎凉養¶
子風塵際来時道路長今秋天地在吾亦離殊方¶
　　　歸燕　　　　　　　　　　　杜　甫¶
不獨避霜雪其如儔侣稀四時無失序八月自知歸春¶
色豈相訪衆雛還識機故巢倘未毁㑹傍主人飛¶
　　　空梁渃燕泥　　　　　　　(唐/)顧　况¶
<pb:KR4h0141_WYG_438-7a>¶
巻幕差池燕常銜濁水泥為黏珠履跡未等畫梁齊舊¶
㸃痕猶淺新巢緝尚低不縁頻上落那得此飛棲¶
　　　洞房燕　　　　　　　　　(唐/)張　祜¶
清曉洞房開佳人喜燕来乍疑欽上動輕似掌中廻暗¶
語臨忩户深窺傍鏡臺妝成正含思莫拂畫梁埃¶
　　　燕　　　　　　　　　　　(唐/)羅　隠¶
不必嫌漂露何妨養羽毛漢妃金屋逺盧女杏梁髙野¶
迥雙飛急煙晴對語勞猶勝黄雀在棲息是蓬蒿¶
<pb:KR4h0141_WYG_438-7b>¶
　　　燕雛　　　　　　　　　　(唐/)吴　融¶
掠水身猶重偎風力尚㣲瓦苔難定立簷雨忽喧歸未¶
識重溟逺先愁一葉飛銜泥在他日両兩占春暉¶
　　　贈燕　　　　　　　　　　(金/)李　宴¶
王謝堂前燕秋風又送歸向人如惜别入户更低飛海¶
闊迷煙島樓髙近落暉不知徔此去㡬日到烏衣¶
　　　雪中燕　　　　　　　　　(明/)楊　基¶
燕雪兩差池相兼拂繡幃玊樓迷故壘珠箔見烏衣斜¶
<pb:KR4h0141_WYG_438-8a>¶
訝衝花落輕疑掠絮飛曉寒人未起還認畫梁歸¶
　　　題緑栁紫燕圗　　　　　　(明/)王　裦¶
緑栁夏依依差池𤣥鳥飛蹴花隨别騎銜絮㸃征衣隋¶
渚晴煙暝章臺夕照微衡門相託久應傍主人歸¶
　　　歸燕　　　　　　　　　　(明/)施　敬¶
已知秋社近更繞畫梁飛主人豈不念天時難獨違雙¶
歸遼海逺對語夕陽稀花雨重来日故巢還是非¶
　　　賦得燕燕于飛　　　　　　(明/)方九叙¶
<pb:KR4h0141_WYG_438-8b>¶
小院百花香輕簾雙燕翔影随春陌近聲入午風凉趂¶
蜨廻雕砌銜花赴彩梁空閨朝復暮徒切畫睂長¶
　　　春燕　　　　　　　　　　(明/)潘之恒¶
海燕留空壘逢春㡬度歸引雛將唶唶識主故依依解¶
語欺黄鳥謀身尚黑衣莫嫌泥滓汚曾向玉樓飛¶
　　五言排律¶
　　　歸燕　　　　　　　　　　(唐/)武元衡¶
春色遍芳菲閒簷雙燕歸還同舊侣至来遶故巢飛敢¶
<pb:KR4h0141_WYG_438-9a>¶
望煙霄達多慚羽翮㣲銜泥傍金砌拾蘂到荆扉雲海¶
經時别雕梁長日依主人能一顧轉盻自光輝¶
　　　歸燕詞　　　　　　　　　(唐/)李建勲¶
羽翼勢雖㣲雲霄亦可期飛翻自有路鴻鵠莫相嗤待¶
侣臨書幌尋泥傍藻池衝人穿栁徑捎蝶繞花枝廣厦¶
來應徧深宫去不疑雕梁聲上下煙浦影参差舊地人¶
濳換新巢雀謾窺雙雙暮歸處疎雨滿江湄¶
　　七言律¶
<pb:KR4h0141_WYG_438-9b>¶
　　　燕　　　　　　　　　　　(唐/)鄭　谷¶
年去年来来去忙春寒煙溟渡瀟湘低飛緑岸和梅雨¶
亂入紅樓揀杏梁閒几研中窺水淺落花徑裏得泥香¶
千言萬語無人㑹又逐流鶯過短牆¶
　　　雛燕　　　　　　　　　　(元/)張𢎞範¶
羽毛香潤態含癡睡足雲兜力尚㣲喚母但䏻啾唧語¶
戀巢猶倦徃来飛薰風庭院簾初巻渃日池臺人乍歸¶
白鳯赤龍渾異事争如隨分著烏衣¶
<pb:KR4h0141_WYG_438-10a>¶
　　　燕　　　　　　　　　　　(元/)劉　壎¶
萬里来徔海外邨定巢時聽語頻頻簾風半捲重門曉¶
社雨初晴二月春尾上繫詩成徃事掌中學舞是前身¶
華堂茅屋依然坐幾處相逢舊主人¶
　　　睡燕　　　　　　　　　　(元/)謝宗可¶
補巢銜罷落花泥困頓東風倦翼低金屋晝長随蝶化¶
雕梁春盡怕鶯啼魂飛漢殿人應老夢入烏衣路轉迷¶
却怪卷簾人喚醒小橋深巷夕陽西¶
<pb:KR4h0141_WYG_438-10b>¶
　　　白燕　　　　　　　　　　(明/)時大本¶
春社年年帶雪歸海棠庭院月争輝珠簾十二中間捲¶
玊剪一雙髙下飛天下公侯誇紫頷國中儔侣尚烏衣¶
江湖多少閒鷗鷺宜與同盟伴釣磯¶
　　　燕泥　　　　　　　　　　(明/)瞿　佑¶
水溢芹塘過晩潮土膏滋潤長蘭苕緑楊影裏和烟拾¶
紅杏香中帶雨調舊壘綢繆惟恨晩空梁零落可憐宵¶
貪髙笑爾雙烏鵲結得危巢易動揺¶
<pb:KR4h0141_WYG_438-11a>¶
　　　白燕　　　　　　　　　　(明/)顧　清¶
海國年年傍社歸春来争訝羽毛非不經乳穴移仙骨¶
似剪齊紈作舞衣已化玊釵空悵望未消紅縷故依稀¶
月明昨夜風簾動驚起還隨白練飛¶
　　　白燕次希大韻　　　　　　(明/)儲　巏¶
歸来海國㡬隂晴顧影翻疑夢未明暮渚掠廻宜月淡¶
秋林辭去著霜輕却愁太潔還多忌所幸同羣不異聲¶
十載長安衣化盡為渠揺曳轉闗情¶
<pb:KR4h0141_WYG_438-11b>¶
　　　燕　　　　　　　　　　　(明/)朱　訥¶
三月巢乾雛未成茅堂来徃日營營説殘午夢千聲巧¶
剪破春愁兩尾輕宫栁隂濃金鎖合水芹香細緑波晴¶
畫闌十二無人倚一半梨花一半鶯¶
　　　和顧汝和玉河見白燕　　　(明/)黎民表¶
杏花桃葉盡芳菲曲水春風半掩扉玉羽乍窺池上影¶
霓裳如舞月中衣畫梁多是無心繞金屋誰同作伴飛¶
回首鳯笙雲路杳雕籠爭道不如歸¶
<pb:KR4h0141_WYG_438-12a>¶
　　　其二¶
曾是烏衣國裏身玊樓瓊榭換丰神雙飛剪出機中素¶
獨立妝成掌上人月下歩揺花有態水邊飄動襪生塵¶
梁園詞客難成賦洛浦相逢總未真¶
　　　玉燕　　　　　　　　　　(明/)朱之蕃¶
露湛秋空送爾歸乗春海國帶霜飛晶瑩好入霓裳隊¶
剪掠分将鶴羽翬翠袖投来天兆瑞梅梁棲處月垂輝¶
瓊花珠樹移根易何似珍禽憶舊扉¶
<pb:KR4h0141_WYG_438-12b>¶
　　　白燕　　　　　　　　　　　朱之蕃¶
入聽呢喃舊語譁驚㸔玉質㸃簷牙烏衣國裏誰同侣¶
白板扉中自一家掠水影隨氷盡泮穿簷光透月初斜¶
上林來徃翻飛處嬝嬝梨花更栁花¶
　　　應制題扇　　　　　　　　(明/)申時行¶
羣芳爛熳吐春輝雙燕差池雪羽飛玳瑁梁間寒色瑩¶
水晶簾外曙光㣲輕翻玉剪穿花過試舞霓裳帶月歸¶
一自銜恩金屋裏年年送喜傍慈幃¶
<pb:KR4h0141_WYG_438-13a>¶
　　五言絶句¶
　　　燕巢軍幕　　　　　　　　(唐/)宋之問¶
非闗憐翠幕不是厭朱樓故来呈燕頷報道欲封侯¶
　　　春燕　　　　　　　　　　(唐/)徐　璧¶
雙燕今朝至何時發海濵窺人向簷語如道故鄉春¶
　　　長相思　　　　　　　　　(唐/)張　繼¶
遼陽望河縣白首無人見海上珊瑚枝年年寄春燕¶
　　　淮隂行　　　　　　　　　(唐/)劉禹錫¶
<pb:KR4h0141_WYG_438-13b>¶
何物令儂羡羡郎船尾燕銜泥趂檣竿宿食長相見¶
　　　古宫詞　　　　　　　　　(唐/)皮日休¶
玉枕寐不足宫花空觸簷梁間燕不睡應怪夜明簾¶
　　　雜詩　　　　　　　　　　(宋/)梅堯臣¶
燕立茅簷脊燕銜芹岸泥巢成同養子薄暮亦同棲¶
　　　雙燕　　　　　　　　　　(宋/)范成大¶
底處雙飛燕銜泥上藥欄莫敎驚得去留取隔簾看¶
　　　燕　　　　　　　　　　　(元/)宋　无¶
<pb:KR4h0141_WYG_438-14a>¶
銜得香泥去花間日午時玉人方睡起莫訝巻簾遲¶
　　　春曉　　　　　　　　　　(明/)于　謙¶
晝靜暖風㣲簾垂客到稀畫梁雙燕子不敢傍人飛¶
　　　春曲　　　　　　　　　　(明/)李夢陽¶
翩翩誰家燕銜泥向何所避人花叢裏忽復梁間語¶
　　　社燕吟　　　　　　　　　(明/)朱應登¶
不忍輕飛去低徊遶井欄情知歸計决祗為别巢難¶
　　　題畫　　　　　　　　　　(明/)李　蓘¶
<pb:KR4h0141_WYG_438-14b>¶
春水流何逺春雲暖故饒栁邉雙燕子時觸最長條¶
　　六言絶句¶
　　　燕　　　　　　　　　　　(唐/)李　中¶
豪家五色泥香銜得營巢太忙喧覺佳人晝夢雙雙猶¶
在雕梁¶
　　　逺歸圗　　　　　　　　　(明/)陳　繼¶
杜宇一聲春盡楊花千里人歸半捲東風羅幕任敎雙¶
燕飛飛¶
<pb:KR4h0141_WYG_438-15a>¶
　　七言絶句¶
　　　蘓谿亭　　　　　　　　　(唐/)戴叔倫¶
蘓谿亭上草漫漫誰倚東風十二欄燕子不歸春色晩¶
一汀煙雨杏花寒¶
　　　宫燕詞　　　　　　　　　(唐/)楊巨源¶
毛衣似錦語如絃日暖爭髙綺陌天幾處野花留不得¶
雙雙飛向御爐前¶
　　　歸燕下第後獻主司　　　　(唐/)章孝標¶
<pb:KR4h0141_WYG_438-15b>¶
舊壘危巢泥已落今年故向社前歸連雲大厦無棲處¶
更遶誰家門户飛¶
　　　歸燕　　　　　　　　　　(唐/)杜　牧¶
畫堂歌舞喧喧地社去社来人不看長是江樓使君伴¶
黄昬猶待倚闌干¶
　　　邨舎燕　　　　　　　　　　杜　牧¶
漢宫一百四十五多下珠簾閉瑣忩何處營巢夏将半¶
茅簷煙裏語雙雙¶
<pb:KR4h0141_WYG_438-16a>¶
　　　春來燕　　　　　　　　　(唐/)杜荀鶴¶
我屋汝嫌低不住雕梁畫閣也知寛大湏稳擇安巢處¶
莫道巢成却不安¶
　　　秋燕　　　　　　　　　　(唐/)司空圖¶
從撲香塵拂面飛憐渠只為解相依經冬好近深爐暖¶
何必千巖萬水歸¶
　　　新燕　　　　　　　　　　(唐/)成彦䧺¶
纔離海島宿江濵應夢笙歌作近隣減省雕梁並頭語¶
<pb:KR4h0141_WYG_438-16b>¶
畫堂中有未歸人¶
　　　燕來　　　　　　　　　　(唐/)韋　荘¶
去嵗辭巢别近鄰今年空訝草堂新花間對語應相問¶
可是邨中舊主人¶
　　　燕　　　　　　　　　　　(唐/)滕　白¶
短羽新來别海陽朱簾髙捲語雕梁佳人未必全聽爾¶
正把金鍼繡鳯凰¶
　　　詠燕上主司　　　　　　　(唐/)歐陽澥¶
<pb:KR4h0141_WYG_438-17a>¶
翩翩雙燕畫堂開送古迎今幾萬囘長向春秋社前後¶
為誰歸去為誰来¶
　　　送人還呉江道中作　　　　(宋/)蘓舜欽¶
江雲春重雨垂垂索寞情懐送客歸不憤東流促行棹¶
羨他雙燕逆風飛¶
　　　春近四絶句(録一/)　　　　　(宋/)黄庭堅¶
閏後陽和臘裏回濛濛小雨暗樓臺栁條榆莢弄顔色¶
便恐入簾雙燕來¶
<pb:KR4h0141_WYG_438-17b>¶
　　　春日　　　　　　　　　　(宋/)范成大¶
西窗一雨又斜暉睡起熏籠換夾衣莫放珠簾遮洞户¶
從敎燕子作雙飛¶
　　　貞燕　　　　　　　　　　(金/)元好問¶
杏梁雙宿復雙飛海國爭敎隻影歸想得秋風逼凉冷¶
謝家兒女亦依依¶
　　　卜居　　　　　　　　　　(金/)李俊民¶
東隣西舎兩三家簌簌牆頭落棗花慚愧畫梁雙燕子¶
<pb:KR4h0141_WYG_438-18a>¶
笑人今日又天涯¶
　　　庚子營又青舊業　　　　　(元/)尹廷髙¶
燕子重尋舊主人呢喃語别㡬經春足間紅縷猶無恙¶
巷口斜陽記不真¶
　　　留燕　　　　　　　　　　(元/)劉秉忠¶
銜泥舊燕壘新巢来徃如辭曲折勞蝸舎雖微足容爾¶
畫梁爭得幾多髙¶
　　　文婦詞　　　　　　　　　(元/)元　淮¶
<pb:KR4h0141_WYG_438-18b>¶
掠起雲鬟賦小詩文忩晝永筍初肥木香架畔蔷薇落¶
簾幕無風燕子飛¶
　　　新燕　　　　　　　　　　(元/)張𢎞範¶
海棠開後月黄昏王謝樓臺寂寂春栁外東風花外雨¶
香泥髙壘畫堂新¶
　　　即事　　　　　　　　　　(元/)趙孟頫¶
湘簾疎織浪文稀白苧新裁暑氣㣲庭院日長賔客退¶
繞池芳草燕交飛¶
<pb:KR4h0141_WYG_438-19a>¶
　　　誚燕　　　　　　　　　　(元/)馬祖常¶
風雨池塘闘頡頏春来秋去一生忙世間多少寛閒境¶
辛苦營巢傍屋梁¶
　　　寄示男武子　　　　　　　　馬祖常¶
爛熳天孫織錦機春風吹雨洗芳菲香泥滿地胭脂濕¶
只許新来燕子飛¶
　　　臘日偶題　　　　　　　　(元/)虞　集¶
舊時燕子尾毶毶重覔新巢冷未堪為報道人歸去也¶
<pb:KR4h0141_WYG_438-19b>¶
杏花春雨在江南¶
　　　絶句　　　　　　　　　　(元/)范　梈¶
幽人不出户常開看盡春風長緑苔多謝有情雙燕子¶
暫時飛去又飛来¶
　　　雙燕圖贈王惟中　　　　　(元/)傅若金¶
𤣥鳥飛時緑樹春湖南煙際徃来頻明年社日君何處¶
逢著新巢憶故人¶
　　　燕子詞　　　　　　　　　(元/)楊維楨¶
<pb:KR4h0141_WYG_438-20a>¶
燕子来時春雨香燕子去時秋雨凉鴛鴦一生不作客¶
夜夜不離雙井塘¶
　　　其二¶
燕子樓頭入妾家燕来燕去惜容華祗應韓重相思骨¶
化作湖中並蒂花¶
　　　登雙鳯普福宫東樓贈呉道傳時周境存隠君¶
　　　　同席　　　　　　　　　(元/)王　逢¶
道人獨坐覽輝樓海底青天入座流燕子飛来又飛去¶
<pb:KR4h0141_WYG_438-20b>¶
遊絲挂在玉簾鈎¶
　　　西湖竹枝　　　　　　　　(元/)錢惟善¶
春日髙樓聞竹枝梨花如雪栁如絲珠簾不被東風捲¶
只有空梁燕子知¶
　　　春興　　　　　　　　　　(元/)僧善住¶
三月江南春日長栁隂庭院午風凉離懐漠漠深于海¶
燕子飛来語畫梁¶
　　　古宫詞　　　　　　　　　(明/)朱譲栩¶
<pb:KR4h0141_WYG_438-21a>¶
宫牆西望對殘霞結陣翻飛繞暮鴉簾幕飄揺風動處¶
有情雙燕自歸家¶
　　　宫詞　　　　　　　　　　(明/)申屠衡¶
青瑣春閒漏㸃遲博山香煖翠烟微隔簾誰撼金鈴響¶
知是花間燕子歸¶
　　　漫興　　　　　　　　　　(明/)史　遷¶
好風輕雨趂輕雷一洗山川罨畫開誰道衡門無過客¶
春深還有燕飛来¶
<pb:KR4h0141_WYG_438-21b>¶
　　　春日偶成　　　　　　　　(明/)樊　阜¶
硯池香沁墨雲乾酒醒無情懶著冠燕子歸遲春欲盡¶
落花吹雨小樓寒¶
　　　春思　　　　　　　　　　(明/)王　誼¶
山暎簾櫳水暎忩浣紗人在苧蘿江年年三月梨花雨¶
門掩東風燕子雙¶
　　　燕　　　　　　　　　　　(明/)李東陽¶
繡户朱簾有路岐别時嫌早到嫌遲主家只解憐毛羽¶
<pb:KR4h0141_WYG_438-22a>¶
涴盡雕梁不自知¶
　　　春日睡起　　　　　　　　(明/)張　泰¶
春眠仍值酒初酣奈可梁間燕二三好夢斷來何處續¶
落花風雨滿江南¶
　　　春閨詞　　　　　　　　　(明/)王　瑞¶
十二闌干遶玉樓珠簾垂影控金鈎多情最是梁間燕¶
泥軟花香去復留¶
　　　燕　　　　　　　　　　　(明/)葉　權¶
<pb:KR4h0141_WYG_438-22b>¶
何幸棲君玳瑁梁薔薇花下趂餘香碩教春色年年在¶
不惜雙飛日日忙¶
　　　青樓曲　　　　　　　　　(明/)王伯稠¶
日長深院小榴開嬾闘紅妝傍鏡臺偏愛雙飛雙燕語¶
自開珠箔放歸来¶
　　　春詞　　　　　　　　　　(明/)宋登春¶
南浦誰家薦緑蘋野堂又發楚山春滿城芳草煙和雨¶
江燕飛来似識人¶
<pb:KR4h0141_WYG_438-23a>¶
　　　　春日小齋　　　　　　　　(明/)沈　野¶
　社日方過花正肥閒庭亦自長苔衣柴扉暫啟元無事¶
　恐有梁間燕子歸¶
　　　　燕　　　　　　　　　　　(明/)陳价夫¶
　暫逐東風别海涯去年營壘是誰家春光浪信江南好¶
　到得江南又落花¶
　　　　自適　　　　　　　　　　(明/)李　氏¶
　虚簷殘澑雨纎纎枕簟輕寒曉漸添花落後庭春睡羙¶
<pb:KR4h0141_WYG_438-23b>¶
　呢喃燕子要開簾¶
　¶
　¶
　¶
　¶
　¶
　¶
御定佩文齋詠物詩選卷四百三十八¶
