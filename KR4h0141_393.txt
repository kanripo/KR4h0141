# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:24.705982
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷三百九十三
<pb:KR4h0141_WYG_393-1a>¶
　欽定四庫全書¶
御定佩文齋詠物詩選巻三百九十三¶
　　萍類¶
　　　五言古¶
　　　　詠萍　　　　　　　　　　(齊/)劉　繪¶
　可憐池内萍氛氳紫復青巧随浪開合䏻逐水低平㣲¶
　根無所綴細葉詎湏莖漂泊終難測留連如有情¶
　　　　賦得池萍　　　　　　　　(梁/)庾肩吾¶
<pb:KR4h0141_WYG_393-1b>¶
　風翻乍青紫浪起時疎宻本欲歎無根還驚能有實¶
　　　　浮萍　　　　　　　　　(北/)魏馮元興¶
　有艸生碧池無根緑水上脆弱惡風波危㣲苦驚浪¶
　　　　萍間穉荷效王司馬體　　　(宋/)謝　翺¶
　初萍半含絮頃刻開數畝荷生浮其間風雨足邂逅百¶
　年逰子心欲作千嵗久昔為浮萍根今為穉荷藕荷髙¶
　刺已生魚逰觸其首離離荷下萍吹向白魚口¶
　　　　賦得萍贈陳久中　　　　　(明/)楊　基¶
<pb:KR4h0141_WYG_393-2a>¶
浮蹤散寒星一夕生無數魚跳翆乍開漚過青還聚㣲¶
風和影去急雨連根露惆悵别君時楊花滿衣絮¶
　　　萍　　　　　　　　　　　(明/)薛　蕙¶
參差如霰布的皪似星岀魚戲影初開鳥散文仍宻幸¶
因雲雨㑹且免風波失無禆江海流徒謝芳菲質¶
　　五言律¶
　　　萍　　　　　　　　　　　(唐/)李　嶠¶
二月虹初見三春蟻正浮青蘋含吹轉紫蔕帯波流屢¶
<pb:KR4h0141_WYG_393-2b>¶
逐眀神薦常随旅客逰既能甜似蜜還遶椘王舟¶
　　　萍　　　　　　　　　　　(宋/)李　覯¶
盡日看流萍誰原造化情可憐無用物偏解及時生泥¶
滓根萌淺風波性質輕晚来堆岸曲猶得䕶蛙鳴¶
　　七言律¶
　　　覽栁惲汀洲採白蘋之什因成¶
　　　　　　　　　　　　　　　(唐/)徐　夤¶
採盡汀蘋恨别離鴛鴦鸂鶒總䨇飛月眀南浦夢初斷¶
<pb:KR4h0141_WYG_393-3a>¶
花落洞庭人未歸天逺有書随驛使夜長無燭照寒機¶
年来泣涙知多少重疊成痕在繡衣¶
　　　萍　　　　　　　　　　　　徐　夤¶
為實随流瑞色新泛風縈草䕶逰鱗宻行碧水澄涵月¶
澀滯輕橈去採蘋比物何名腰下劔無根堪並鏡中身¶
平湖春渚知何限撥破閒投獨蠒綸¶
　　　絮化萍　　　　　　　　　(元/)謝宗可¶
㸃綴離人恨已多水流雲散為消磨半篙晴浪星無數¶
<pb:KR4h0141_WYG_393-3b>¶
兩岸東風雪㡬何脫白㝎知沾化雨取青應是謝恩波¶
滿池好䕶蒼天影休逐東流繞汴河¶
　　　萍菴　　　　　　　　　　(明/)杜　瓊¶
閒把浮萍號葉舟百年身世縂如浮若為有跡成栖泊¶
可是無根任去留楊栁晚風移别浦桃花春水泛中流¶
椘謡驚斷江湖夢随䖏忘機逐海鷗¶
　　　詠萍　　　　　　　　　　(明/)闕　名¶
錦鱗宻砌不容針只為根兒做不深曽與白雲争水面¶
<pb:KR4h0141_WYG_393-4a>¶
豈容眀月下波心㡬畨浪打應難滅數陣風吹不復沉¶
多少魚龍藏在厎漁翁無處下鈎尋¶
　　五言絶句¶
　　　萍　　　　　　　　　　　(元/)宋　无¶
風波長不㝎浪跡在天涯莫怨身輕薄前身是栁花¶
　　七言絶句¶
　　　浮萍　　　　　　　　　　(唐/)陸龜䝉¶
曉来風約半池眀重疊侵沙緑罽成不用臨池重相笑¶
<pb:KR4h0141_WYG_393-4b>¶
㝡無根蒂是浮名¶
　　　浮萍　　　　　　　　　　(唐/)皮日休¶
嫩似金脂颺似煙多情渾欲擁紅蓮眀朝擬附南風信¶
寄與湘妃作翠鈿¶
　　　宫詞　　　　　　　　　　(明/)朱　權¶
小立東風半掩門楊花撲面也親人妾心已作沾泥絮¶
不化浮萍到水濱¶
　　　萍　　　　　　　　　　　(明/)鎦師邵¶
<pb:KR4h0141_WYG_393-5a>¶
　乍因輕浪疊晴沙又趂廽風擁釣槎莫怪狂蹤易漂泊¶
　前身不合是楊花¶
　¶
　¶
　¶
　¶
　¶
　¶
<pb:KR4h0141_WYG_393-5b>¶
　¶
　¶
　¶
　¶
　¶
　¶
　¶
御定佩文齋詠物詩選巻三百九十三¶
