# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:26.549713
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷四百五十二
<pb:KR4h0141_WYG_452-1a>¶
　欽定四庫全書¶
御定佩文齋詠物詩選巻四百五十二¶
　　鷺類¶
　　　五言古¶
　　　　朱鷺　　　　　　　　　　(梁/)王僧孺¶
　因風弄玊水映日上金隄猶持畏羅繳未得異鳬鷖聞¶
　君愛白雉兼因重碧雞未能聲似鳳聊變色如珪願識¶
　昆明路乗流飲復棲¶
<pb:KR4h0141_WYG_452-1b>¶
　　　　朱鷺　　　　　　　　　　(陳/)張正見¶
　金隄有朱鷺刷羽望滄瀛周詩振雅曲漢鼓發竒聲時¶
　將赤鴈並乍逐綵鸞行别有翻潮處異色不相驚¶
　　　　朱鷺　　　　　　　　　　(陳/)蘇子卿¶
　玉山一朱鷺萬里入王畿欲向天池飲還繞上林飛金¶
　隄曬羽翮丹水浴毛衣非貪葭下食懷恩自逺歸¶
　　　　白鷺　　　　　　　　　　(唐/)劉長卿¶
　亭亭常獨立川上時延頸秋水寒白毛夕陽弔孤影幽¶
<pb:KR4h0141_WYG_452-2a>¶
姿閒自媚逸翮思一騁如有長風吹青雲在俄頃¶
　　　舟中雜詠　　　　　　　　(元/)袁　桷¶
鷺鷥漾晴空意態極楚楚翻風蒼雪廻轉日爛銀舞盤¶
旋傲孤鴻清逺敵凡羽須㬰下魚陂媿我覺疾去¶
　　　九鷺圖　　　　　　　　　(元/)傅若金¶
鮮鮮白鷺羽振振清江澨露草寒巳衰風蘆近相蔽飛¶
鳴各自適離居亦有次雖愜江海情終懷雲霄志君子¶
思有則畫者工取譬儀羽庶可希修潔誠所貴¶
<pb:KR4h0141_WYG_452-2b>¶
　　　題尚仲良畫鷺卷　　　　　(明/)張以寧¶
滄江雨疎疎翻飛一舂鋤老樹如人立欲下意躊躇明¶
年柳條長遮汝行捕魚¶
　　七言古(附長短句/)¶
　　　白鷺　　　　　　　　　　(唐/)劉禹錫¶
白鷺兒最髙格毛衣新成雪不敵衆禽喧呼獨凝寂孤¶
眠芊芊草久立潺潺石前山正無雲飛去入遥碧¶
　　　題九鷺圖　　　　　　　　(明/)蕭　鎡¶
<pb:KR4h0141_WYG_452-3a>¶
宣德年間邊景昭彩色翎毛稱獨歩近時林良用水墨¶
落筆往往皆天趣鴛鴦鳬鴈清谿流寒鴉古木長林幽¶
等閒得意即揮灑一掃萬里江南秋此圗九鷺真奇絶¶
㪚立清煙乍明滅日長坐久看轉親飄來㸃㸃青天雪¶
翺翔霄漢殊不驚欲下未下渾有情潛蹤獨趂水邊食¶
延頸忽向蘆中鳴吁嗟林生精藝有如此座客見之誰¶
不喜洞庭湘渚在眼前暝色慘澹凉飇起方今聖主覃¶
恩波四海山澤無虞羅悠悠羣鷺各自適雖有鷹鸇奈¶
<pb:KR4h0141_WYG_452-3b>¶
爾何¶
　　五言律(附小律/)¶
　　　白鷺詠　　　　　　　　　(唐/)李　端¶
迥起來應近髙飛去自遥映林同落雪拂水狀翻潮猶¶
有幽人興相逢到碧霄¶
　　　鷺鷥　　　　　　　　　　(唐/)張　祜¶
深窺思不窮揭趾淺沙中一㸃山光淨孤飛潭影空暗¶
棲松葉露雙下蓼花風好是滄波侣垂絲趣亦同¶
<pb:KR4h0141_WYG_452-4a>¶
　　　鷺　　　　　　　　　　　(唐/)裴　說¶
秋江清淺時魚過亦頻窺却爲分明極翻成所得遲浴¶
偎紅日色棲壓碧蘆枝㑹共鵷同侶翺翔應可期¶
　　　鷺鷥　　　　　　　　　　(宋/)徐　照¶
一㸃白如雪頂黏絲數莖沙邊行有跡空外過無聲髙¶
柳巢方穏危灘立不驚每看閒意思漁父是前生¶
　　　正陽城樓西角二鷺巢焉　　(明/)皇甫汸¶
並負青雲翼來耽紫閣棲攀龍窺殿北隨雉卧城西顧¶
<pb:KR4h0141_WYG_452-4b>¶
影依霜潔鳴儔候月迷振雝殊可詠聊此謝塵泥¶
　　　題宣廟御筆汀鷺應制　　　(明/)于愼行¶
筆端成大造海鳥若相忘暮雨汀莎濕春風岸芷香柳¶
邊迷落絮雲裏帯飛霜總爲經天藻長畱羽翰光¶
　　五言排律¶
　　　省試振鷺　　　　　　　　(唐/)李　頻¶
有鳥生江浦霜華作羽翰君臣將比潔朝野用爲歡月¶
影林梢下冰光水際殘飛翻時共樂飲啄道皆安迥翥¶
<pb:KR4h0141_WYG_452-5a>¶
宜髙詠羣棲入靜看由來鵷鷺侶濟濟列千官¶
　　七言律¶
　　　崔卿雙白鷺　　　　　　　(唐/)顧非熊¶
朝客髙情愛水禽綠波雙鷺在園林立當風裏絲揺急¶
歩繞池邊字印深刷羽競生堪畫勢依泉各有取魚心¶
我卿多傍門前見坐覺恩波思不禁¶
　　　崔卿池上雙白鷺　　　　　(唐/)賈　島¶
鷺雛相逐出深籠頂各有絲莖數同灑石多霜移足冷¶
<pb:KR4h0141_WYG_452-5b>¶
隔城逺樹挂巢空其如盡在灘聲外何似雙飛浦色中¶
見此池塘卿自鑿清泠太液底濳通¶
　　　詠雙白鷺　　　　　　　　(唐/)雍　陶¶
雙鷺應憐水滿池風飄不動頂絲垂立當青草人先見¶
行傍白蓮魚未知一足獨拳寒雨裏數聲相叫早秋時¶
林塘得爾須増價况是詩家物色宜¶
　　　親仁里雙鷺　　　　　　　(唐/)許　棠¶
雙去雙來日巳頻只應知我是江人對欹雪頂思㝷水¶
<pb:KR4h0141_WYG_452-6a>¶
更振霜翎恐染塵三楚幾時初失侶五陵何樹又棲身¶
天然不與凡禽類傍砌聽吟性自馴¶
　　　鷺鷥　　　　　　　　　　(唐/)劉　象¶
潔白孤髙生不同頂絲清軟冷揺風窺魚翹立荷香裏¶
慕侶低翻栁影中幾日下巢辭紫閣多時凝目向晴空¶
摩霄志在潛修羽㑹接鸞凰到葦叢¶
　　　雙鷺　　　　　　　　　　(唐/)徐　夤¶
雙鷺雕籠昨夜開月明飛出立庭隈但敎緑水池塘在¶
<pb:KR4h0141_WYG_452-6b>¶
自有碧天鴻鴈來清韻叫霜歸島樹素翎遺雪落漁臺¶
何人爲我追㝷得重勸谿翁酒一杯¶
　　　馴鷺　　　　　　　　　　(元/)張　雨¶
孑然馴鷺雪霜明下瀨求魚自在行碧玊燈檠雙足瘦¶
白麻衣袂一身輕海鷗見事應何晚凡鳥題門也不情¶
輸我鵷行舊儔侶舉頭寥廓總雲程¶
　　五言絶句¶
　　　白鷺鷥　　　　　　　　　(唐/)李　白¶
<pb:KR4h0141_WYG_452-7a>¶
白鷺下秋水孤飛如墜霜心閒且未去獨立沙洲傍¶
　　　賦得白鷺鷥送宋少府入三峽　李　白¶
白鷺拳一足月明秋水寒人驚逺飛去直向使君灘¶
　　　晚歸鷺　　　　　　　　　(唐/)錢起¶
池上靜難厭雲間欲去晩忽背夕陽飛剰與清風逺¶
　　　江行　　　　　　　　　　　錢　起¶
月下江流靜邨荒人語稀鷺鷥雖有伴仍共影雙飛¶
　　　白鷺　　　　　　　　　　(唐/)李嘉祐¶
<pb:KR4h0141_WYG_452-7b>¶
江南緑水多顧影逗輕波終日秦雲裏山髙奈若何¶
　　　沙上鷺　　　　　　　　　(唐/)張文姬¶
沙頭一水禽鼓翼揚清音只待髙風便非無雲漢心¶
　　　崔白畫荷葦寒鷺　　　　　(宋/)文　同¶
疎葦雨中老亂荷霜外凋多情惟白鳥常此伴蕭條¶
　　　題秋塘圗　　　　　　　　(元/)陳　深¶
水落秋菰老夕寒煙樹微絶憐雙白鷺飛去似知幾¶
　　　過髙郵射陽湖雜詠　　　　(元/)薩都拉¶
<pb:KR4h0141_WYG_452-8a>¶
白鷺愛秋水獨立仍自行得魚固偶爾驚飛亦常情¶
　　　鷺　　　　　　　　　　　(元/)吳師道¶
振振風生柳沾沾雪㸃磯白攢秋水立青映暮天飛¶
　　　出郊　　　　　　　　　　(明/)楊　愼¶
髙田如樓梯平田如棊局白鷺忽飛來㸃破秧針緑¶
　　　湘江絶句　　　　　　　　(明/)王　鏳¶
同舟白衣人雪色何&KR2487;&KR2487;忽有飛來者方知是鷺羣¶
　　六言絶句¶
<pb:KR4h0141_WYG_452-8b>¶
　　　鷺鷥　　　　　　　　　　(宋/)文　同¶
避雨竹間㸃㸃迎風柳下翩翩静依寒蓼如畫獨立晴¶
沙可憐¶
　　　再贈鷺鷥　　　　　　　　　文　同¶
頸若瓊鈎淺曲骹如碧管深翹湖上水禽無數其誰似¶
汝風標¶
　　七言絶句¶
　　　漫成一絶　　　　　　　　(唐/)杜　甫¶
<pb:KR4h0141_WYG_452-9a>¶
江月去人只數尺風燈照夜欲三更沙頭宿鷺聮拳靜¶
船尾跳魚撥剌鳴¶
　　　長安縣後庭看畫　　　　　(唐/)王　建¶
水凍橋橫氷滿池新排石笋繞笆籬縣門斜掩無人到¶
看畫雙雙白鷺鷥¶
　　　箬峴東池　　　　　　　　(唐/)白居易¶
箬峴亭東有小池早荷新荇緑參差中宵把火行人發¶
驚起雙棲白鷺鷥¶
<pb:KR4h0141_WYG_452-9b>¶
　　　鷺鷥　　　　　　　　　　(唐/)盧　仝¶
刻成片玉白鷺鷥欲捉纎鱗心自急翹足沙頭不得時¶
傍人不知謂閒立¶
　　　鷺鷥　　　　　　　　　　(唐/)杜　牧¶
雪衣雪髮青玉觜羣捕魚兒谿影中驚飛逺映碧山去¶
一樹梨花落晚風¶
　　　鷺鷥　　　　　　　　　　(唐/)許　渾¶
西風淡淡水悠悠雪㸃絲飄帶雨愁何事歸心倚前閣¶
<pb:KR4h0141_WYG_452-10a>¶
緑蒲紅蓼練塘秋¶
　　　白鷺　　　　　　　　　　(唐/)陸龜蒙¶
雪然飛下立蒼苔應伴江鷗拒我來見欲扁舟揺蕩去¶
倩君先作水雲媒¶
　　　鷺鷥　　　　　　　　　　(唐/)來　鵬¶
裊絲翹足傍澄瀾消盡年光佇思間若使見魚無羡意¶
向人姿態更應閒¶
　　　鷺鷥障子　　　　　　　　(唐/)張　喬¶
<pb:KR4h0141_WYG_452-10b>¶
剪得機中如雪素畫爲江上帶絲禽閒來相對茅堂下¶
引出煙波萬里心¶
　　　鷺鷥　　　　　　　　　　(唐/)鄭　谷¶
閒立春塘煙淡淡靜眠寒葦雨颼颼漁翁歸後沙汀晩¶
飛上灘頭更自由¶
　　　失鷺鷥　　　　　　　　　　鄭　谷¶
野格由來倦小池驚風却下碧江涯月昏風急宿何處¶
秋岸蕭蕭黃葦枝¶
<pb:KR4h0141_WYG_452-11a>¶
　　　放鷺鷥　　　　　　　　　(唐/)李　中¶
池塘多謝久淹畱長得霜翎放自由好去蒹葭深處宿¶
月明應認舊江秋¶
　　　鷺鷥　　　　　　　　　　(唐/)羅　隱¶
斜陽淡淡柳陰陰風裊寒絲映水深不要向人誇潔白¶
也知常有羡魚心¶
　　　田家　　　　　　　　　　(宋/)張　耒¶
新挿茅檐紅槿籬秋深黃葉巳飛飛灘頭水闊孤舟去¶
<pb:KR4h0141_WYG_452-11b>¶
渡口風寒白鷺歸¶
　　　羅江　　　　　　　　　　(宋/)陳與義¶
山翁見客亦欣然好語重重意不傳行過竹籬逢細雨¶
眼明雙鷺立青田¶
　　　題秋鷺圖　　　　　　　　(宋/)范成大¶
昨夜新霜冷釣磯緑荷消瘦碧蘆肥一江秋色無人問¶
盡屬風標雨雪衣¶
　　　城頭秋望　　　　　　　　(宋/)楊萬里¶
<pb:KR4h0141_WYG_452-12a>¶
未得霜晴未是晴霜晴無復㸃雲生鷺鷥不遣魚驚㪚¶
移脚惟愁水作聲¶
　　　壕上書事　　　　　　　　　楊萬里¶
十里長壕展碧漪波痕只去不曽歸鷺鷥巳飽渾無幹¶
獨立朝陽理雪衣¶
　　　晨炊玉田觀鷺　　　　　　　楊萬里¶
清谿欲下影先翻隻鷺還將雙鷺看緑玊脛長聊試淺¶
素瓊裳冷不禁寒¶
<pb:KR4h0141_WYG_452-12b>¶
　　　秋日西湖　　　　　　　　(宋/)僧道潛¶
飛來雙鷺落寒汀秋水無痕玊鏡清疎蓼黃蘆宜掩映¶
沙邊危立太分明¶
　　　古詩云蘆花白間蓼花紅一日秋江慘澹中兩¶
　　　　箇鷺鷥相對立幾人喚作水屏風然其理可¶
　　　　取而其詞鄙野余爲改之曰換骨法¶
　　　　　　　　　　　　　　　(宋/)僧惠洪¶
蘆花蓼花能白紅數曲秋江慘澹中好是飛來雙白鷺¶
<pb:KR4h0141_WYG_452-13a>¶
爲誰粧㸃水屏風¶
　　　閱見　　　　　　　　　　(金/)邊元鼎¶
輕蓮素質淡蕭蕭葉密谿深未可招雨暗蘭舟人去後¶
却容白鷺逞風標¶
　　　遊南城　　　　　　　　　(金/)李好復¶
園林晴晝蔚如煙林外支流盡水田落日趂墟人巳㪚¶
鷺鷥飛上渡頭船¶
　　　鷺　　　　　　　　　　　(元/)馬　臻¶
<pb:KR4h0141_WYG_452-13b>¶
水風吹冷逼菰蒲藕葉欹斜一半枯玊立鷺鷥渾不動¶
滿身煙雨看西湖¶
　　　正月十九日　　　　　　　(明/)鐂　崧¶
金魚洲下放船開華石潭邊看雨來愛殺南天雙白鷺¶
青山盡處却飛回¶
　　　秋塘　　　　　　　　　　(明/)鐂師邵¶
煙水微茫漾逺愁采菱歌斷夕陽收鷺鷥不省紅衣老¶
猶戀銀塘十里秋¶
<pb:KR4h0141_WYG_452-14a>¶
　　　　題畫　　　　　　　　　　(明/)僧智舷¶
　數株老樹半無葉一箇茅亭終日空惟有鷺鷥常到此¶
　飛來飛去送殘紅¶
　¶
　¶
　¶
　¶
　¶
<pb:KR4h0141_WYG_452-14b>¶
　¶
　¶
　¶
　¶
　¶
　¶
　¶
御定佩文齋詠物詩選巻四百五十二¶
