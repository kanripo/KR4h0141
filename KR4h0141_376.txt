# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:24.206697
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷三百七十七
<pb:KR4h0141_WYG_376-1a>¶
　欽定四庫全書¶
御定佩文齋詠物詩選巻三百七十七¶
　　人參類¶
　　　五言古¶
　　　　人參　　　　　　　　　　(宋/)蘇軾¶
　上黨天下脊遼東真井底𤣥泉傾海腴白露灑天醴靈¶
　苗此孕毓肩股或具體移根到羅浮越水灌清泚地殊¶
　風雨隔臭味終祖禰青稏綴紫萼圓實墮紅米窮年生¶
<pb:KR4h0141_WYG_376-1b>¶
　意足黄土手自啓上藥無炮炙齕齧盡根柢開心定魂¶
　魄憂恚何足洗糜身輔吾軀既食首重稽¶
　　　　紫團參寄王定國　　　　　　蘇　軾¶
　谽谺土門口突兀太行頂豈惟團紫雲實自俯倒景剛¶
　風被草木真氣入苕頴舊聞人銜芝生此羊腸嶺纎㩥¶
　虎豹鬛蹙縮龍蛇癭蠶頭試小嚼龜息變方騁矧予明¶
　真子已造浮玉境清宵月掛户半夜珠落井灰心寧復¶
　然汗喘久已靜東坡猶故日北藥致遺秉欲持三稏根¶
<pb:KR4h0141_WYG_376-2a>¶
徃侑九轉鼎為予置齒頬豈不賢酒茗¶
　　　效孟郊體　　　　　　　　(宋/)謝　翺¶
移參窗北地經嵗日不至悠悠荒郊雲背植足隂氣新¶
雨養陳根乃復佐藥餌天涯葵藿心憐爾獨種參¶
　　七言律¶
　　　友人以人參見惠因以詩謝　(唐/)皮日休¶
神草延年出道家是誰披露記三椏開時的定涵雲液¶
劚後還應帶石花名士寄来消酒渇野人煎處撇泉華¶
<pb:KR4h0141_WYG_376-2b>¶
從今湯劑如相續不用金山焙上茶¶
　　　和襲美謝友人惠人參　　　(唐/)陸龜蒙¶
五葉初成椵樹隂紫團峰外即雞林名參鬼盖須難見¶
材似人形不可尋品第巳聞升碧簡擕持應合重黄金¶
慇懃潤取相如肺封禪書成動帝心¶
　　七言絶句¶
　　　送客之潞府　　　　　　　(唐/)韓　翃¶
官栁青青匹馬嘶廻風暮雨入銅鞮佳期别在春山裏¶
<pb:KR4h0141_WYG_376-3a>¶
　應是人參五葉齊¶
　　　　與周為憲求人參　　　　　(唐/)段成式¶
　少賦令才猶强作衆醫多識不能呼九莖仙草真難得¶
　五葉靈根許惠無¶
　　　　以人參遺段柯古　　　　　(唐/)周　繇¶
　人形上品傳方志我得真英自紫團慚非叔子空持藥¶
　更請伯言審細看¶
　　　　送上黨長　　　　　　　　(宋/)謝　翺¶
<pb:KR4h0141_WYG_376-3b>¶
　春雨人參長紫苗縣庭無事坐終朝俯看雲氣千山表¶
　野有新田市有謠¶
　¶
　¶
　¶
　¶
　¶
御定佩文齋詠物詩選巻三百七十七¶
