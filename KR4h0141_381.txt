# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:24.330917
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷三百八十一
<pb:KR4h0141_WYG_381-1a>¶
　欽定四庫全書¶
御定佩文齋詠物詩選卷三百八十一¶
　　檳榔類¶
　　　五言古¶
　　　　忽見檳榔　　　　　　　(北周/)庾　信¶
　緑房千子熟紫穂百花開莫言行萬里曾經相識來¶
　　　　食㯽榔　　　　　　　　　(宋/)蘇　軾¶
　月照無枝林夜棟立萬礎眇眇雲間扇䕃此九月暑上¶
<pb:KR4h0141_WYG_381-1b>¶
　有垂房子下繞絳刺禦風欺紫鳯卵雨暗蒼龍乳裂包¶
　一墮地還以皮自煮北客初未諳勸食俗難阻中虛畏¶
　泄氣始嚼或半吐吸津得微甘著齒隨亦苦面目太嚴¶
　冷滋味絶媚嫵誅彭勲可䇿推轂勇宜賈瘴風作堅頑¶
　導利時有補藥儲固可爾果録詎用許先生失膏梁便¶
　腹委敗鼓日啖過一粒腸胃為所侮蟄雷殷臍腎藜藿¶
　腐亭午書燈看膏盡鉦漏歴歴數老眼怕少睡竟使赤¶
　眥弩渇思梅林嚥飢念黄獨舉奈何農經中収此困羈¶
<pb:KR4h0141_WYG_381-2a>¶
旅牛舌不餉人一斛肯多與乃知見本偏但可酬惡語¶
　　　初食㯽榔　　　　　　　　(明/)劉　基¶
㯽榔紅白文包以青扶畱驛吏勸我食可已瘴癘憂初¶
驚刺生頰漸若㦸在喉紛紛花滿眼岑岑暈䝉頭將疑¶
誤腊毒復想致無由稍稍熱上面輕汗如珠流清凉徹¶
肺腑粗穢無纖留信知殷王語瞑眩疾乃瘳三復増永¶
歎書之遺朋儔¶
　　七言絶句¶
<pb:KR4h0141_WYG_381-2b>¶
　　　㯽榔五絶卒章戲簡及之主簿¶
　　　　　　　　　　　　　　　(宋/)朱　子¶
暮年藥裹闗身切此外翛然百不貪薏苡載來縁下氣¶
㯽榔收得為袪痰¶
　　　其二¶
錦文縷切勸加餐蜃炭扶畱共一盤食罷有時求不得¶
英雄邂逅亦饑寒¶
　　　其三¶
<pb:KR4h0141_WYG_381-3a>¶
　向来試吏著南冠馬甲蠔山得飫餐却藉芳辛来解穢¶
　雞心磊落看堆盤¶
　　　　其四¶
　箇中有味要君參螫吻舂喉乆不甘珍重人心亦如此¶
　莫將寒苦換春酣¶
　　　　其五¶
　髙士沈迷簿領書有時紅糝綴𤣥鬚定知不著金盤貯¶
　兒女心情本自無¶
<pb:KR4h0141_WYG_381-3b>¶
　　　　嶺南雜詠　　　　　　　　(明/)汪廣洋¶
　海濵朝夕易炎凉濕氣蒸人沁薄裳昨日崖州有船到¶
　滿城爭買白㯽榔¶
　¶
　¶
　¶
　¶
御定佩文齋詠物詩選巻三百八十一¶
